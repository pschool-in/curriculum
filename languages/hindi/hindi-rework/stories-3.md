
# प्यासे कौवे की कहानी (Thirsty Crow)

```
एक बार की बात है, गर्मियों की चिलचिलाती दोपहर में एक प्यासा कौआ पानी की तलाश में इधर-उधर भटक रहा था, लेकिन उसे पानी कहीं नहीं मिला। 
वह प्यासा उड़ता ही जा रहा था। उड़ते-उड़ते उसकी प्यास बढ़ती जा रही थी, जिस कारण उसकी हालत खराब होने लगी। अब कौए को लगने लगा कि उसकी 
मौत नज़दीक है, लेकिन तभी उसकी नज़र एक घड़े पर पड़ी।

वह तुरंत हिम्मत जुटाकर उस घड़े तक पहुँचा, लेकिन उसकी खुशी बस कुछ समय के लिए ही थी। घड़े में पानी तो था, लेकिन कम था। कौए की चोंच उस पानी तक
पहुँच नहीं रही थी । कौए ने हर तरह से पानी पीने की कोशिश की, लेकिन वह पानी पीने में असफल रहा।

अब कौआ पहले से भी ज़्यादा दुखी हो गया था, क्योंकि उसके पास पानी होते हुए भी वह प्यासा था। कुछ देर घड़े को देखते-देखते कौए की नजर घड़े के आसपास पड़े
कंकड़ों पर पड़ी और कंकड़ों को देखते ही उसके मन में एक योजना आई।

उसने सोचा कि थोड़ी मेहनत करके अगर वह एक-एक करके सारे कंकड़ घड़े में डाल दे, तो पानी ऊपर आ जाएगा और वह आसानी से पानी पी सकेगा। उसने एक-एक 
कर आसपास पड़े कंकड़ों को घड़े में डालना शुरू कर दिया। वह कंकड़ों को तब तक घड़े में डालता रहा, जब तक पानी ऊपर उसकी चोंच तक नहीं आ गया। फिर काफी 
मेहनत के बाद जब पानी ऊपर आ गया, तो कौए ने जी भरकर पानी पिया और अपनी प्यास बुझाई।

कहानी से सीख

इस कहानी से हमें यह सीख मिलती है कि हमें किसी भी परिस्थिति में हिम्मत नहीं हारनी चाहिए। मेहनत करते रहना चाहिए, 
क्योंकि मेहनत करने वाले को ही सफलता मिलती है।
```

## Multiple choice questions

```
किसकी नज़र घड़े पर पड़ी ?
कौआ 
खरगोश 
चिड़िया 

कौए को किस चीज़ की तलाश थी ?
पानी 
खाना 
घर 

घड़े को देखकर कौए ने कैसा महसूस किया?
खुश 
दुखी 
उदास 

कौए ने घड़े में क्या डाला?
कंकड़ 
डाली 
पत्ते 

इस कहानी से आपको क्या सीख मिली?
हिम्मत नई हारनी चाहिए 
हार मान लेनी चाहिए 
दुखी रहना चाहिए  
```

# कछुए और खरगोश की कहानी (Rabbit and Tortoise)

```
एक वक्त की बात है, किसी घने जंगल में एक खरगोश रहता था, जिसे अपने तेज दौड़ने पर बहुत घमंड था। उसे जंगल में जो दिखता, वो उसी को अपने साथ दौड़ लगाने 
की चुनौती दे देता। दूसरे जानवरों के बीच वो हमेशा खुद की तारीफ करता और कई बार दूसरे का मज़ाक भी उड़ाता।

एक बार उसे एक कछुआ दिखा, उसकी सुस्त चाल को देखते हुए खरगोश ने कछुए को भी दौड़ लगाने की चुनौती दे दी। कछुए ने खरगोश की चुनौती मान ली और दौड़ लगाने 
के लिए तैयार हो गया।

जंगल के सभी जानवर कछुए और खरगोश की दौड़ देखने के लिए जमा हो गए। दौड़ शुरू हो गई और खरगोश तेज़ी से दौड़ने लगा और कछुआ अपनी धीमी चाल से आगे बढ़ने 
लगा। थोड़ी दूर पहुँचने के बाद खरगोश ने पीछे मुड़कर देखा, तो उसे कछुआ कहीं नहीं दिखा।

खरगोश ने सोचा, कछुआ तो बहुत धीरे-धीरे चल रहा है और उसे यहां तक पहुँचने में काफी वक्त लग जाएगा, क्यों न थोड़ी देर आराम ही कर लिया जाए। यह सोचते हुए वह एक
पेड़ के नीचे आराम करने लगा।

पेड़ के नीचे सुस्ताते-सुस्ताते कब उसकी आँख लग गई, उसे पता भी नहीं चला। उधर, कछुआ धीरे-धीरे और बिना रुके लक्ष्य तक पहुँच गया। उसकी जीत देखकर बाकी जानवरों ने
तालियाँ बजानी शुरू कर दी। तालियों की आवाज सुनकर खरगोश की नींद खुल गई और वो दौड़कर जीत की रेखा तक पहुँचा, लेकिन कछुआ तो पहले ही जीत चुका था और यह देखकर
खरगोश को पछतावा होने लगा।

कहानी से सीख

इस कहानी से यही सीख मिलती है कि जो धैर्य और मेहनत से काम करता है, 
उसकी जीत पक्की होती है और जिन्हें खुद पर या अपने किए हुए कार्य पर घमंड होता है, उसका घमंड कभी न कभी टूटता जरूर है।
```

## Multiple choice questions

```
किसको अपने तेज़ दौड़ने पर घमंड था ?
खरगोश 
कछुआ 
शेर 

जंगल में सभी जानवर किसकी दौड़ देखने के लिए जमा हुए?
खरगोश और कछुए 
शेर और भेड़िया 
लोमड़ी और कछुआ 

खरगोश और कछुए की दौड़ में कौन जीता?
कछुआ 
खरगोश 
भेड़िया 

पेड़ के नीचे किसकी आँख लग गई ?
खरगोश 
कछुआ 
लोमड़ी 

सभी जानवरों ने किसके लिए तालियाँ बजाई?
कछुआ 
खरगोश 
कौआ  
```

# सोने का अंडा देने वाली मुर्गी (Golden eggs)

```
एक गांव में एक गरीब किसान अपने परिवार के साथ रहता था। वह दिनभर खेत में काम करता था, लेकिन परिवार में सदस्यों की संख्या ज्यादा होने के कारण उसके लिए 
दो वक्त की रोटी जुटाना भी मुश्किल हो रहा था। अपनी इस लाचारी को देखते हुए किसान हमेशा दुखी रहता और पैसा कमाने के नए-नए तरीकों के बारे में सोचता रहता।

उसकी इस हालत को देखते हुए उसके एक दोस्त ने उसे खेती के साथ मुर्गी पालने का सुझाव दिया। उसके दोस्त ने कहा कि अगर तुम खेती के साथ-साथ मुर्गी के अंडे बेचोगे, 
तो तुम्हारी कमाई अच्छी होगी। इससे तुम अपने परिवार को भरपेट खाना खिला पाओगे। यह सुनकर किसान खुश तो हुआ, लेकिन बोला कि भाई मेरे पास तो मुर्गी खरीदने के भी
पैसे नहीं हैं। ऐसे में मैं कैसे मुर्गी के अंडे बेचूँगा।

किसान की यह बात सुन उसका दोस्त बोला, परेशान होने की जरूरत नहीं है। थोड़े पैसे मुझ से ले लो और दो-चार मुर्गी खरीद लो। बाद में जब पैसे आ जाएँ, तो मुझे मेरे पैसे 
लौटा देना। उसकी यह बात सुनकर किसान राजी हो गया और कुछ पैसे दोस्त से ले लिए।

अगले दिन किसान पैसे लेकर बाजार की ओर निकल पड़ा वहाँ जाकर उसने पाँच से छह मुर्गियाँ खरीद लीं। बाकी, जो पैसे बचे उनसे मुर्गियों के लिए उसने दाना ले लिया। मुर्गी 
और दाना लेने के बाद वह घर की ओर रवाना हो गया। आखिर खेत पर भी तो जाना था। घर लौटते ही उसने अपनी पत्नी को आवाज लगाई और कहा, सुनती हो, मैं मुर्गियाँ ले आया हूँ। 
इन्हें ले जाओ और अच्छे से दाना-पानी दे देना। कल से ये जितने भी अंडे देंगी, उन्हें बेचकर थोड़ी कमाई हो जाया करेगी।

पत्नी के बाहर आते ही वह मुर्गियाँ और दाने उसके हाथ में थमाकर खेत की ओर चला गया। दिनभर खेत पर काम करने के बाद जब किसान वापस लौटा, तो अपनी पत्नी को देखकर
हैरान हो गया। उसकी पत्नी ने मैले कपड़ों की जगह नई चमकदार रेशमी साड़ी पहने हुए थी। हाथों में सोने की चूड़ियाँ और गले में मोतियों का हार था।

यह सब देख उसे कुछ समझ नहीं आ रहा था कि अचानक उसकी पत्नी के हाथ ऐसा कौन-सा लग गया, जिससे उसने नए-नए कपड़े खरीद लिए। उसने अपनी पत्नी से पूछा यह 
सब क्या है? कैसे और कहां से आया यह सब? पत्नी मुस्कुरा कर बोली, बस यूं समझ लो ईश्वर की कृपा बरस चली है।

किसान फिर बोला, अरे! बताओ तो सही, ऐसा कैसे हो गया? पत्नी बोली आप जो मुर्गियां लाए थे, उसमें से एक मुर्गी ने सोने का अंडा दिया था। यह सुनते ही किसान एक दम से उछल
पड़ता है और कहता है, क्या सच कह रही हो। पत्नी कहती है, हां सच में तभी तो यह सब आया और पति के हाथ में रुपयों से भरी थैली थमा देती है।

सोने के अंडे के बारे में जानकर किसान खुश तो बहुत होता है, लेकिन तसल्ली के लिए सब कुछ अपनी आंखों से देखना चाहता है। इसके लिए वह सुबह होते ही मुर्गियों के पास बैठ जाता है, 
तभी उनमें से एक मुर्गी सोने का अंडा देती है। सोने का अंडा देख, वह खुशी से फूला नहीं समाता है। उसकी खुशी का कोई ठिकाना नहीं होता है। वह अंडे को हाथ में उठाता है और अपनी 
पत्नी को आवाज लगाता है। पत्नी के आते ही वह कहता है, अब हम गरीब नहीं रहे। हम दुनिया के सबसे अमीर आदमी बन जाएंगे।

किसान की यह बात सुनकर पत्नी कहती है कि पागल हो गए हो क्या? एक अंडे से कोई दुनिया का अमीर आदमी कैसे बन सकता है, लोगों के पास तो पता नहीं कितना-कितना सोना पड़ा है।
पत्नी के इस तंज पर किसान कहता है, सोचो जब यह मुर्गी सोने का अंडा देती है, तो क्यों न एक साथ इसके पेट में मौजूद सारे अंडे निकाल लिए जाएं। पत्नी थोड़ा सोचती है, फिर उसे पति की 
बात जच जाती है। वह भागकर एक तेज धार वाला चाकू ले आती है।

किसान पत्नी के हाथों से चाकू लेकर एक झटके में मुर्गी का पेट चीर देता है। मुर्गी का पेट फटते ही मुर्गी मर जाती है और किसान के हाथ एक भी अंडा नहीं लगता। यह देख किसान और 
उसकी पत्नी को अपने किए पर बहुत पछतावा होता है।

कहानी से सीख

सोने का अंडा देने वाली मुर्गी की कहानी से यह सीख मिलती हैं कि किसी भी मनुष्य को जितना है, 
उतने में ही संतोष करना चाहिए। लालच कभी भी नहीं करना चाहिए, क्योंकि लालच बुरी बला है।
```

## Multiple choice questions

```
गरीब किसान को उसके दोस्त ने क्या सुझाव दिया ?
मुर्गी पालने का 
सब्जियाँ बेचने का 
शहर जाने का 

गरीब किसान को पैसे किसने दिए ?
दोस्त ने 
पत्नी ने 
माता ने 

मुर्गी ने कैसा अंडा दिया ?
सोने का 
चाँदी का 
ताम्बे का 

किसान ने कितनी मुर्गियां खरीदी ?
पांच से छह 
तीन से चार 
एक 

किसान ने चाकू से क्या किया ?
मुर्गी का पेट चीर दिया 
मुर्गी का हाथ काट दिया 
मुर्गी का पैर काट दिया 
```

# भालू और दो मित्र (Bear and 2 friends)

```
दो दोस्त एक घने जंगल से होकर कहीं जा रहे थे। दोनों काफ़ी गहरे दोस्त थे और वह अपनी दोस्ती की बातें करते हुए जा रहे थे। 
जंगल बहुत ही घना था। उनमें से एक दोस्त डर रहा था, लेकिन उसके साथी मित्र ने कहा कि मेरे होते हुए तुम्हें डरने की कोई ज़रूरत नहीं। 
मैं तुम्हारा सच्चा और अच्छा मित्र हूँ।  इतने में ही सामने से बहुत ही बड़ा भालू उन्हें नज़र आया। 

जो दोस्त कह रहा था कि मैं अच्छा मित्र हूं, वो भालू को देखते ही भाग गया।  दूसरा मित्र कहता रहा कि मुझे छोड़कर मत भागो, 
लेकिन वो भागते हुए एक पेड़ पर चढ़ गया। 
यह देख उसका मित्र और भी डर गया, क्योंकि वो पेड़ पर चढ़ना नहीं जानता था। इतने में वो भालू और भी नज़दीक आ गया था। 

जब वो बेहद क़रीब आने लगा, तो दूसरे मित्र के पास कोई चारा नहीं रहा और वो वहीं नीचे ज़मीन पर आँखे बंद करके लेट गया।  
पेड़ पर चढ़ा हुआ मित्र यह सारा नज़ारा देख रहा था और वो सोचने लगा कि ऐसे तो यह मर जाएगा। 

इतने में ही वो भालू नीचे लेटे मित्र के क़रीब आकर उसे देखने लगा, उसे सूंघा और उसके शरीर का पूरी तरह मुआयना करके आगे बढ़ गया। 
ज़मीन पर लेटे मित्र ने राहत की सांस ली और वो सोचने लगा कि अच्छा हुआ जो मैंने सांस रोक ली थी, 
क्योंकि भालू मुर्दों को नहीं खाते और वो भालू मुझे मरा हुआ जानकर आगे बढ़ गया। 

पेड़ पर चढ़ा मित्र बहुत हैरान था। भालू के जाने के बाद वो नीचे उतरा और उसने अपने मित्र से पूछा कि आख़िर उसने क्या किया था और 
वो भालू उसके कान में क्या कह रहा था। 
मुर्दा होने का नाटक कर रहे मित्र ने कहा कि भालू ने मेरे कान में कहा कि बुरे व़क्त में ही सही दोस्तों की पहचान होती है।  
इसलिए कभी भी ऐसे दोस्तों के साथ मत रहो, जो बुरा समय देखकर तुम्हें अकेले छोड़कर भाग जाए और जो व़क्त पर काम ही न आए। 
दूसरे मित्र को समझते देर न लगी और फिर दोनों आगे बढ़ गए। 

सीख: सच्चा दोस्त वही होता है, जो बुरे से बुरे व़क्त में भी अपने मित्र का साथ नहीं छोड़ता और मुसीबत के समय अपने मित्र की मदद करता है.
```

## Multiple choice questions

```
दोनों दोस्त किस्से डर रहे थे ?
भालू 
शेर 
भेड़िया 

जंगल कैसा था ?
घना 
खाली 
डरावना 

जब भालू आया तब अच्छा मित्र कहाँ चढ़ गया ?
पेड़ पर 
पत्थर पर 
पहाड़ी पर 

लेटे हुए मित्र ने क्या नाटक किया?
मुर्दा होने का 
ज़िंदा रहने का 
सोने का 

अच्छा मित्र कौन होता है ?
जो बुरे वक्त में साथ दे 
जो छोड़कर भाग जाए 
जो साथ ना दे 
```

#  एकता में बल की कहानी (Power of Unity)
```

किसी गांव में एक किसान रहता था। उसके चार पुत्र थे। किसान बहुत ही मेहनती था। यही कारण था कि उसके 
सभी पुत्र भी अपने हर काम को पूरी मेहनत और ईमानदारी से किया करते थे, 
लेकिन परेशानी यह थी कि किसान के सभी पुत्रों की आपस में बिल्कुल भी नहीं बनती थी। 
वो सभी छोटी-छोटी बात पर आपस में लड़ते-झगड़ते रहते थे। 

अपने पुत्रों के इस झगड़े को लेकर किसान बहुत परेशान रहता था। किसान ने कई बार अपने पुत्रों को इस बात के लिए समझाने का प्रयास किया, 
लेकिन उसकी बातों का चारों भाइयों पर कोई असर नहीं होता था।

धीरे-धीरे किसान बूढ़ा हो चला, लेकिन उसके पुत्रों के आपसी झगड़ों का सिलसिला खत्म होने का नाम ही नहीं ले रहा था। 
ऐसे में एक दिन किसान ने एक तरकीब निकाली और पुत्रों के झगड़े की इस आदत को दूर करने का मन बनाया। 
उसने अपने सभी पुत्रों को आवाज लगाई और अपने पास बुलाया।

किसान की आवाज सुनते ही सभी पुत्र अपने पिता के पास पहुंच गए। 
उन्हें समझ नहीं आ रहा था कि उनके पिता ने उन सभी को एक साथ क्यों बुलाया है। 

सभी ने पिता से उन्हें बुलाने का कारण पूछा। किसान बोला- आज मैं तुम सभी को एक काम देने जा रहा हूँ । 
मैं देखना चाहता हूँ कि तुम में से कौन ऐसा है, जो इस काम को बखूबी कर सकता है।

सभी पुत्रों ने एक सुर में कहा- पिता जी आप जो काम देना चाहते हैं, दीजिए। 
हम उसे पूरी मेहनत और ईमानदारी से करेंगे। बच्चों के मुंह से यह बात सुनकर किसान ने अपने बड़े बेटे से कहा, 
‘जाओ और बाहर से कुछ लकड़ियाँ उठाकर लाओ’। किसान ने अपने दूसरे बेटे से एक रस्सी लाने को कहा।

पिता के बोलते ही बड़ा बेटा लकड़ियाँ लाने चला गया और दूसरा बेटा रस्सी लाने के लिए बाहर की ओर दौड़ा। 
थोड़ी देर बाद दोनों बेटे वापस आए और पिता को लकड़ियाँ और रस्सी दे दी। 

अब किसान ने अपने बेटों को बोला कि इन सभी लकड़ियों को रस्सी से बाँधकर उनका गट्ठर बना दें। 
पिता के इस आदेश का पालन करते हुए बड़े बेटे ने सभी लकड़ियों को आपस में बाँधकर गट्ठर बना दिया।

गट्ठर तैयार होने के बाद बड़े बेटे ने किसान से पूछा- पिता जी अब हमें क्या करना है? 
पिता ने मुस्कुराते हुए कहा- ‘बच्चों अब आपको इस लकड़ी के गट्ठर को दो भागों में अपने बल से तोड़ना है।’ 
पिता की यह बात सुनकर बड़ा बेटा बोला ‘यह तो मेरे बाएं हाथ का काम है, मैं इसे मिनटों में कर दूंगा।’ 

दूसरे नंबर का बेटा बोला ‘इसमें क्या है, यह काम तो आसानी से हो जाएगा।’ 
तीसरे नंबर का बेटा बोला ‘यह तो मेरे सिवा कोई नहीं कर पाएगा।’ 
चौथा बेटा बोला ‘यह तुम में से किसी के भी बस का काम नहीं है, मैं तुम सब में सबसे बलवान हूँ, मेरे सिवा यह काम और कोई नहीं कर सकता।’

फिर क्या था अपनी बातों को साबित करने में सभी जुट गए और एक बार फिर चारों भाइयों में झगड़ा शुरू हो गया। 
किसान बोला- ‘बच्चों मैंने तुम सबको यहाँ झगड़ा करने नहीं बुलाया है, बल्कि मैं देखना चाहता हूँ कि तुम से कौन ऐसा है, 
जो इस काम को बखूबी कर सकता है। इसलिए, झगड़ा बंद करो और लकड़ी के इस गट्ठर को तोड़कर दिखाओ। 
सभी को इस काम के लिए बारी-बारी मौका दिया जाएगा।’

यह कहते हुए किसान ने सबसे पहले लकड़ी के गट्ठर को अपने सबसे बड़े बेटे के हाथ में थमा दिया। 
बड़े बेटे ने गट्ठर को तोड़ने का बहुत प्रयास किया, लेकिन उसे तोड़ पाने में असफल रहा।
असफल होने के बाद बड़े बेटे ने दूसरे नंबर के बेटे को वह लकड़ी का गट्ठर थमाते हुए कहा कि 
भाई मैंने प्रयास कर लिया यह काम मुझसे नहीं हो पाएगा, तुम ही कोशिश करके देख लो।

इस बार लकड़ी का गट्ठर दूसरे बेटे के हाथ में था। उसने भी उस गट्ठर को तोड़ने के लिए एड़ी-चोटी का जोर लगा दिया, 
लेकिन लकड़ी का गट्ठर नहीं टूटा। असफल होने के बाद उसने लकड़ी के गट्ठर को तीसरे नंबर के बेटे को दे दिया और कहा, 
यह काम बहुत कठिन है, तुम भी कोशिश कर लो।

इस बार तीसरे नंबर के बेटे ने भी अपनी पूरी ताकत लगा दी, लेकिन लकड़ी का गट्ठर बहुत मोटा था। 
इस कारण अधिक बल लगाने पर भी वह उसे तोड़ नहीं पा रहा था। काफी मेहनत करने के बाद जब उससे भी यह नहीं हुआ,
तो अंत में उसने लकड़ी के गट्ठर को सबसे छोटे बेटे के हाथ में दे दिया।

अब छोटे बेटे की बारी थी अपनी ताकत आजमाने की। उसने भी काफी प्रयास किया, 
लेकिन वह भी सभी भाइयों की तरह उस लकड़ी के गट्ठर को तोड़ पाने में सफल नहीं हुआ। 
अंत में हारकर उसने लकड़ी के गट्ठर को जमीन पर पटक दिया और बोला- ‘पिता जी यह काम संभव नहीं है।’

किसान मुस्कुराया और बोला ‘बच्चों अब आप इस गट्ठर को खोलकर इसकी लकड़ियों को अलग कर लो और फिर उसे तोड़ने का प्रयास करो।’ 
चारों भाइयों ने ऐसा ही किया। इस बार सभी ने एक-एक लकड़ी अपने हाथों में ली और आसानी से उसे तोड़ दिया।

किसान बोला- ‘बच्चों आप चारों भी इन्हीं लकड़ियों के समान हो। जब तक इन लकड़ियों की तरह साथ रहोगे, 
तब तक कोई भी तुम्हें किसी तरह का नुकसान नहीं पहुंचा पाएगा, लेकिन अगर तुम लोग लड़ते-झगड़ते रहोगे, 
तो इन अकेली लकड़ियों की तरह आसानी से टूट जाओगे।’

किसान की यह बात सुनकर अब सभी बच्चों को समझ आ गया था कि पिता उन्हें क्या समझाना चाहते हैं। 
सभी पुत्रों ने अपनी गलतियों के लिए क्षमा मांगी और वादा किया कि जीवन में फिर दोबारा कभी वे आपस में नहीं झगड़ेंगे।

एकता में बल कहानी से सीख

एकता में बल कहानी हमें बताती है कि एकता ही सबसे बड़ी ताकत है। अगर हम आपस में एकजुट होकर रहेंगे, 
तो कोई भी मुश्किल क्यों न आ जाए, उसका सामना साथ मिलकर आसानी से किया जा सकता है। 
वहीं, अगर हम एक दूसरे से लड़ेंगे और अलग-अलग रहेंगे, तो छोटी से छोटी तकलीफ भी जिंदगी पर भारी पड़ सकती है।
```

## Multiple choice questions

```
किसान के चारों बेटे क्या करते रहते थे ?
झगड़ते रहते थे 
खेलते रहते थे 
प्यार से रहते थे 

किसान ने चारो बेटों को क्या आदेश दिया ?
लकड़ी का गट्ठर तोड़ने का 
डाली तोड़ने का 
झगड़ने का 

पिता ने बड़े बेटे को क्या लाने का आदेश दिया ?
लकड़ियाँ लाने का 
रस्सी लाने का 
पत्थर लाने का 

इस कहानी से हमें क्या सीख मिलती है ?
एकता सबसे बड़ी ताकत है 
अलग अलग लड़ना चाहिए 
झगड़ते रहना चाहिए  

पिता ने बेटों को लकड़ियों का क्या बनाने को कहा ?
गट्ठर 
खम्बा 
अलमारी 
```

# चार मित्रों की कहानी (Four friends)
```

एक गांव में चार मित्र रहते थे चारों ही बहुत ही पक्के मित्र थे और एक साथ ही पढ़ें और बढ़े हुए थे। 
बचपन से ही एक साथ पढ़ते थे लेकिन कामयाबी पढ़ने में सिर्फ तीन ही मित्रों को मिली। चौथा मित्र पढ़ने लिखने में ज्यादा होशियार नहीं था और उसका मन भी पढ़ाई में नहीं लगता था। 

यह चारों मित्र बड़े हो गए । तब इन्होंने सोचा कि अब क्या किया जाए अब हम काफी बड़े हो गए हैं अब हमे कुछ बनना चाहिए
जिससे हम प्रमुख हो सके।  तो तीनों में जो पढ़ाई में होशियार थे पढ़ लिख चुके थे 
वह कहने लगे कि अब हमें अकेले ही जाना होगा। हम तीनो एक साथ जाएंगे हम चौथे को नहीं ले जाएंगे। क्यूंकि वह पढ़ा लिखा भी नहीं है और क्या काम करेगा।

तीनों मित्रों ने एक योजना बनाई कि हम क्यों ना शहर जाकर ही कुछ ऐसा व्यवसाय करें जिससे 
हमारी किस्मत ही बदल जाए। लेकिन वह चौथे “मित्र” को अपने साथ नहीं ले जाना चाहते थे। 
बहुत मना करने पर भी चौथे मित्र ने उनकी बात नहीं मानी और कहा मुझे भी शहर जाना है। 

तीनों मित्रों ने आपस में योजना बनाई कि चलो इसे भी ले चलते हैं और जो कुछ कमाएंगे थोड़ा 
बहुत ही से भी दे दिया करेंगे।  तो इस प्रकार चारों मित्र शहर की ओर चल दिए। 

चारों मित्र शहर की ओर जा रहे थे। तो उनके बीच में एक जंगल का रास्ता पड़ा। उसी जंगल से होकर ही शहर का रास्ता जा रहा था 
और वह लोग उस जंगल से गुजरने लगे। तभी उन्हें वहां पर एक हड्डियों का ढांचा पड़ा हुआ मिला। 
चारो मित्र डर गए कि कहीं यह ढांचा किसी जानवर का तो नहीं ?  

मित्र यही बातें आपस में करने लगे। जो ढांचा सामने हड्डियों का पड़ा हुआ था उसे देखकर तीनों मित्रों ने सोचा कि हम में से सबसे होशियार कौन है। आज हम यह जान जाएंगे।
उनमें से एक ने कहा कि मैं यह बना सकता हूँ  कि किसका है। दूसरे ने कहा कि अगर तुमने ढांचा बना दिया तो मैं उसने उसकी खाल
डाल सकता हूँ। तीसरे व्यक्ति ने कहा उनमें से किया कर तुम यह दोनों कर सकते हो तो में जान डाल दूंगा। 

इस प्रकार पहले व्यक्ति ने ढांचा बनाना शुरु कर दिया जब ढांचा पूरी तरह बन गया तो दूसरे ने कहा कि मैं खाल डाल सकता हूँ।  खाल डालने के बाद ऐसा लगा कि वह ढांचा शेर 
का था। जब उसने ढांचा तैयार हो गया तब तीसरे ने कहा ठीक है अब मेरी बारी है में जान डाल देता हूँ।  तब चौथे ने कहा जो कि बिल्कुल भी पढ़ा हुआ नहीं था। 

इसमें जान मत डाल देना अगर जान डाल दी तो यह हमें खा जाएगा और उसकी बात किसी ने भी नहीं मानी। उसने कहा कि देखो जो तुम्हें करना है कर लो मैं तो पेड़ पर जाकर चढ़ जाता हूँ। तो 
अब जो आगे होगा तुम ही संभालना। इस प्रकार चौथा व्यक्ति पेड़ पर चढ़ गया। जब उन्होंने शेर में जान डाली तो शेर जिंदा हो गया और जैसे ही शेर जिंदा होगा उसने उन तीनों को खा लिया। 

इस कहानी से यही सीख मिलती है कि जब भी आपको कोई भी काम करना है उस पर आप सौ बार सोचे, 
अगर आप कोई भी काम बिना सोचे करते है तो उसका परिणाम हमेशा ही उल्टा होता है। 
कभी कभी ऐसी समस्या भी आ जाती है जिसके बाद आपको सोचने का भी समस्य नहीं मिल पाता है तभी उस काम को करें अन्यथा उस काम को करना व्यर्थ हो जाएगा.
```

## Mulltiple choice questions

```
चारों दोस्त कहाँ जाना चाहते थे ?
शहर 
गाँव 
विदेश 

कितने दोस्त पढ़े लिखे थे ?
तीन
दो 
चार 

चारों मित्रों को जंगल में क्या मिला ?
हड्डियों का ढांचा
हड्डियाँ 
एक जानवर 

हड्डियों का ढाँचा किसका था ?
शेर 
लोमड़ी 
भेड़िया 

तीनो मित्रों ने मिलकर क्या किया ?
शेर को ज़िंदा 
भाग गए 
पेड़ पर चढ़ गए  
```

# नीले सियार की कहानी (Blue Jackle)
```

एक बार एक सियार एक धोबी के घर में घुस गया और कपड़ों को रंगने के लिए नीले रंग से भरे बड़े हौद में छिप गया। 
जब वह बाहर निकला तो वह पूरा नीला हो गया था।

जब सियार जंगल वापस आया तो सारे जानवर उसे देखकर डर गए। उन्हें समझ ही नहीं आया कि यह अजीब जानवर कौनसा है।
सियार बोला, डरने की कोई बात नहीं है। मुझे ईश्वर ने राजा बनाकर भेजा है।

जंगल के सभी जानवरों ने उसे अपना राजा मान लिया। एक दिन, जब नीला सियार अपना दरबार लगाए बैठा था, 
तभी उसे कुछ और सियारों के हुआ-हुआ चिल्लाने की आवाजें सुनाई दी।

अपने साथियों की आवाजें सुनकर वह इतना जोश में आ गया कि वह भी जोर-जोर से हुआ-हुआ चिल्लाने लगा।
सारे जानवर समझ गए कि उनका ये राजा कोई और नहीं बल्कि सियार ही है। वे सब बहुत नाराज हुए। 
उन सबने मिलकर सियार की अच्छी पिटाई की और उसे वहाँ से भगा दिया।
```

## Multiple choice questions 

```
सियार कहाँ छिप गया ?
नीले रंग से भरे हौद में 
अलमारी में 
बिस्तर के नीचे 

सभी जानवरों ने सियार को क्या मान लिया ?
राजा 
मूर्ख 
सिपाही 

सियार किस रंग का हो गया था?
नीले 
पीले 
नारंगी 

सियार को किसी आवाज़े सुनाई दी?
हुआ हुआ चिल्लाने की 
अजीब आवाज़े 
शेर की 
```

# अंगूर खट्टे हैं – लोमड़ी और अंगूर की कहानी (Grapes and fox)
```

एक बार की बात है एक जंगल में एक लोमड़ी रहती थी। एक दिन उसे बहुत जोरों की भूख लगी और वह भोजन की तलास में जंगल में भटक रही थी। 
तभी उसे एक पेड़ पर अंगूर की बेला लटकती हुई दिखाई दी जिसमें बहुत सारे अंगूर के गुच्छे लगे हुए थे | 

अंगूरों को देखकर लोमड़ी के मुंह में पानी आ गया और उसे लगा आज बहुत ही रसीले और स्वादिष्ट अंगूर खाने के लिए मिलेंगें | 
लोमड़ी अंगूर देखकर मन ही मन बहुत खुश हो रही थी |

लोमड़ी उस पेड़ के नीचे गई और अंगूर के गुच्छे तोड़ने के लिए छलांग लगाई परन्तु अंगूर उसके हाँथ नहीं आये |
लोमड़ी ने दुबारा प्रयास किया परन्तु इस बार भी अंगूर उसकी पहुँच से कुछ ही दूर रह गए | 

लोमड़ी को लगा अंगूर कुछ ही ऊंचाई पर हैं शायद और प्रयास करने पर मिल जाएें | 
लोमड़ी बार-बार उछल-उछल कर अंगूर तोड़ने का प्रयास करने लगी परन्तु वह अंगूर तक नहीं पहुँच पाई और थक कर बैठ गई | 

थोड़ी देर आराम करने के बाद लोमड़ी ने अंगूर तोड़ने का पुनः प्रयास किया परन्तु वह फिर नाकाम रही और थक हार कर जाने लगी | 
जाते-जाते उससे किसनी ने पूछ लिया - " अरे लोमड़ी , तुम बिना अंगूर खाए क्यूँ जा रही हो |"

तब लोमड़ी ने जवाब दिया - " अंगूर खट्टे हैं |" इतना बोलकर लोमड़ी अपन रास्ते चली गई |

शिक्षा- अंगूर खट्टे हैं कहानी से हमें शिक्षा मिलती है कि व्यक्ति अपनी 
मनचाही वस्तु को प्राप्त करने में असफल रहने पर अपनी कमी छुपाने के लिए उसी वस्तु को तुच्छ साबित करने का प्रयास करते हैं |
```

## Multiple choice questions

```
लोमड़ी को पेड़ की डाली पर क्या दिखे ?
अंगूर 
सेब
केले 

लोमड़ी अंगूर क्यों नई तोड़ पारी थी ?
अंगूर बहुत ऊपर थे 
लोमड़ी कूद नहीं पाई 
लोमड़ी के पेैर में दर्द था 

लोमड़ी किस चीज़ की तलाश में थी ?
भोजन 
जल 
घर 

जब लोमड़ी हार गई तब उसने क्या बहाना दिया ?
अंगूर खट्टे हैं 
मैं छलांग नहीं लगा पाई 
मैं थक गई 
```
