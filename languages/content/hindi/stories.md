# प्यासे कौवे की कहानी (Thirsty Crow)
```

एक बार की बात है, गर्मियों की चिलचिलाती दोपहर में एक प्यासा कौवा पानी की तलाश में इधर-उधर भटक रहा था, 
लेकिन उसे पानी कहीं नहीं मिला। वह प्यासा उड़ता ही जा रहा था। उड़ते-उड़ते उसकी प्यास बढ़ती जा रही थी, जिस 
कारण उसकी हालत खराब होने लगी। अब कौवे को लगने लगा कि उसकी मौत नजदीक है, लेकिन तभी उसकी नजर एक घड़े पर पड़ी।

वो तुरंत हिम्मत जुटाकर उस घड़े तक पहुंचा, लेकिन उसकी खुशी बस कुछ समय के लिए ही थी, क्योंकि 
उस घड़े में पानी तो था, लेकिन इतना नहीं था कि कौवे की चोंच उस पानी तक पहुंच सके। कौवे ने हर तरह 
से पानी पीने की कोशिश की, लेकिन वह पानी पीने में सफल नहीं हो पाया।

अब कौवा पहले से भी ज्यादा दुखी हो गया था, क्योंकि उसके पास पानी होते हुए भी वह प्यासा था। 
कुछ देर घड़े को देखते-देखते कौवे की नजर घड़े के आसपास पड़े कंकड़ों पर पड़ी और कंकड़ों को 
देखते ही उसके मन में एक योजना आई।

उसने सोचा कि थोड़ी मेहनत करके अगर वह एक-एक करके सारे कंकड़ घड़े में डाल दे, 
तो पानी ऊपर आ जाएगा और वो आसानी से पानी पी सकेगा। उसने एक-एक कर आसपास पड़े 

कंकड़ों को घड़े में डालना शुरू कर दिया। वह कंकड़ों को तब तक घड़े में डालता रहा, जब तक पानी 
ऊपर उसकी चोंच तक नहीं आ गया। फिर काफी मेहनत के बाद जब पानी ऊपर आ गया, तो कौवे ने 
जी भरकर पानी पिया और अपनी प्यास बुझाई।

कहानी से सीख

इस कहानी से हमें यह सीख मिलती है कि हमें किसी भी परिस्थिति में हिम्मत नहीं हारनी चाहिए। मेहनत करते रहना चाहिए, 
क्योंकि मेहनत करने वाले को ही सफलता मिलती है।
```

# ईमानदार लकड़हारा (Honest woodcutter)
```

यह कहानी है , एक लकड़हारे की जिसका नाम था राजू | राजू एक बहुत ही मेहनती और ईमानदार इंसान था | उसने अपने जीवन में कभी भी गलत तरीके से पैसे नहीं कमाए थे | 
वह रोज मेहनत करके लकड़ियां काटता और उसे बेचकर अपना घर चलाता | 
राजू का जीवन हमेशा संघर्षों से भरा रहा पर फिर भी उसने अपने जीवन से कभी हार नहीं मानी , मेहनत करता रहा और आगे बढ़ता रहा |

एक दिन की बात है , राजू लकड़हारा हमेशा की तरह जंगल में लकड़ियां काटने के लिए जाता है | 
वह अच्छी लकड़ियों की तलाश में होता है पर वहां आसपास उसे कहीं भी अच्छी लकड़ियां नहीं मिलती | 
राजू सोचता है , कि वह नदी के पास जाकर लकड़िया काटेगा | जहां उसे अच्छी लकड़ियां मिल जाएगी |

राजू ऐसा ही करता है। वह नदी के पास एक बड़े से पेड़ में चढ़कर लकड़ियां काट रहा होता है | लकड़ियां काटते वक्त राजू कि कुल्हाड़ी नदी में गिर जाती है | 
राजू को समझ नहीं आता है , कि यह क्या हो रहा है और वह रोने लगता है | 

वह अपनी कुल्हाड़ी नदी से नहीं निकाल सकता था , क्योंकि पानी बहुत गहरा था और उसे तैरना भी नहीं आता था | 
राजू को समझ नहीं आ रहा था , कि वह क्या करें क्योंकि उसकी कुल्हाड़ी ही उसका सब कुछ थी | उसकी रोजी-रोटी उस कुल्हाड़ी के बिना संभव नहीं थी |

राजू वहीं बैठे बैठे भगवान का ध्यान करता है और उनसे अपनी कुल्हाड़ी वापस मांगता है | 
राजू के प्रार्थना करने से जल से एक देवी प्रकट होती है | वह देवी राजू से उसकी परेशानी के बारे में पूछती है |

राजू सारा किस्सा सुना कर उनसे कुल्हाड़ी वापस करने की विनती करता है | 
देवी को राजू पर बहुत दया आती है , वह एक सोने की कुल्हाड़ी निकाल कर पूछती है , कि क्या यह कुल्हाड़ी उसकी है ? 

राजू इंकार कर देता है | उसके बाद देवी चांदी की कुल्हाड़ी निकाल कर पूछती है , कि क्या वह कुल्हाड़ी उसकी है ? राजू उसमें भी इंकार कर देता है | 
अब देवी राजू की असली कुल्हाड़ी जोकी लोहे की थी , वह निकाल कर उससे पूछती है , कि क्या यह कुल्हाड़ी उसकी है ? 

राजू अपनी कुल्हाड़ी देखकर खुश हो जाता है और वह झट से हां कह देता है | जल की देवी को राजू की इमानदारी बहुत पसंद आती है | 
वह तीनों कुल्हाड़ी राजू को भेंट कर देती है , उसकी इमानदारी के लिए |

राजू मना करता है , पर जल की देवी उससे कहती है कि तुम्हारे जैसे ईमानदार इंसान इस दुनिया में बहुत कम होते हैं | 
जो इंसान मन के सच्चे होते हैं , वह मुझे बहुत प्रिय होते हैं | यह एक देवी का तोहफा है , तुम्हारे लिए , तूम इसे स्वीकार करके मुझे खुश कर दो | 
देवी की यह बात सुनकर राजू वह तीनों कुल्हाड़ी रख लेता है और खुशी-खुशी अपने घर को लौट जाता है |


शिक्षा:- इस Lakadhare Ki Kahani से हमें यह सीख मिलती है , कि चाहे कुछ भी हो जाए एक इंसान को हमेशा ईमानदार होना चाहिए क्योंकि जब आप सच्चे और ईमानदार होते हैं , तो आप ईश्वर को बहुत प्यारे होते हैं और वह आपकी ईमानदारी का तोहफा आपको जरूर देते हैं |
```

# तेनालीराम और बैंगन की सब्जी (Tenali Ram and brinjal curry)
```

राजा कृष्णदेव राय के निजी बगीचे में बैंगन के पौधे थे, जो बिना बीज के थे।
राजा की आज्ञा के बिना न तो कोई उस बगीचे में जा सकता था, न ही कोई फल तोड़ सकता था। राजा कृष्णदेव राय के अतिरिक्त किसी ने वे बैंगन नहीं चखे थे।

एक दिन राजा कृष्णदेव राय ने सभी दरबारियों को राजमहल में दावत पर बुलाया।
दावत में बिना बीज वाले उन ख़ास बैंगनों का सालन भी बना था।

तेनालीराम को वह इतना पसन्द आया कि घर लौट कर भी वह उसी की बात करता रहा। तेनाली से उन बैगनों की इतनी तारीफ सुनकर उसकी पत्नी ने भी बैगन खाने की इच्छा प्रगट की।
लेकिन मैं वे बैंगन तुम्हारे लिए कैसे ला सकता हूँ। तेनालीराम अपनी पत्नी से बोला, अरे महाराज को वे बैंगन इतने प्रिय है कि पेड़ से एक भी कम हो जाये, तो वे पूरा राजमहल सर पर उठा लेते हैं।

मै तो रंगे हाथों पकड़ा जाऊंगा। पर तेनाली की पत्नी न मानी। स्त्री हठ के आगे तेनाली को झुकना ही पड़ा और वह शाही बगीचे से बैंगन चुरा कर लाने के लिए तैयार हो गया।
अगले दिन शाम के समय तेनालीराम चुपके से शाही बगीचे में घुसा और कुछ बैंगन तोड़ लाया।

उसकी पत्नी ने बड़ी लगन से बैंगन की सब्जी बनायी। सब्जी बहुत अच्छी बनी थी, तेनाली की पत्नी को बहुत पसंद आयी। वह अपने छः साल के बेटे को भी वह सब्जी चखाना चाहती थी, पर तेनाली ने उसे मना करते हुए कहा, ऐसी गलती मत करना। अगर उसके मुहं से किसी के सामने निकल गया, तो मुसीबत में पद जायेंगे।

पर तेनाली की पत्नी न मानी, यह कैसे हो सकता है कि वह इतना बढ़िया भोजन करे और अपने लाल को चखाये भी नहीं।
इस सब्जी का स्वाद तो ताउम्र जुबान पर रहेगा। आप कोई तरकीब निकालो न जिससे सांप भी मर जाये और लाठी भी न टूटे।

हारकर तेनालीराम ने हथियार डाल दिये और छत पर सो रहे अपने पुत्र को उठाने गया। परन्तु उसे उठाने से पहले, तेनाली ने एक बाल्टी पानी से भरी और सोते हुए पुत्र पर डाल दी।
हड़बड़ा कर उसने आँखे खोल दी, तो उसे गोदी में उठाते हुए तेनालीराम बोला, जोर की बारिश हो रही है। चल भीतर चल कर सोते हैं।

घर के भीतर लाकर तेनालीराम ने उसके वस्त्र बदले और उसे बैंगन की सब्जी खिलायी। भोजन करते समय तेनाली ने फिर याद दिलाया कि वर्षा के कारण अब सबको भीतर ही सोना पड़ेगा।
अगले दिन राजा को बैंगन की चोरी के विषय में पता चल गया। शाही बगीचे के माली ने जब बैंगन की गिनती की तो उसमें चार बैंगन कम निकले।

चारों ओर शोर मच गया। पूरे शहर में बैंगन चोरी होने की चर्चा होने लगी। महाराज ने चोर के सिर पर भारी ईनाम घोषित किया।
न जाने कैसे दण्डनायक सेनापति को तेनालीराम पर शक हो गया। उसने महाराज को अपने शक के बारे में बताया।

उसके अनुसार तेनालीराम के अतिरिक्त किसी में इतना साहस नहीं है कि शाही बगीचे से बैगन चुरा सके।
महाराज ने कहा, तेनालीराम बहुत चतुर है। यदि उसने चोरी की है, तो वह अपनी चालाकी से बात छुपा जाएगा। ऐसा करो, तेनाली के पुत्र को बुलाओ। हम उसके पुत्र से सच्चाई का पता लगायेंगे।

तेनालीराम के पुत्र को राजदरबार में लाया गया। उससे पूछा गया कि उसने कल रात को भोजन में क्या खाया था। वह बोला, मैंने कल रात को बैंगन खाये थे।
वे इतने स्वादिष्ट थे कि उनका जवाब नहीं था।

अब तो दण्डनायक ने तेनाली को धर दबोचा। तेनाली! अब तो तुम्हें अपना अपराध मानना ही पड़ेगा।
क्यों ? मैंने कुछ किया ही नहीं है, तो मैं अपराध क्यों मानूं ? तेनाली बोला, कल रात मेरा बेटा जल्दी ही सो गया था।

ऐसा प्रतीत होता है कि उसने कोई सपना देखा है, तभी वह बैंगन, बारिश आदि जैसी नामुमकिन बातें कर रहा है। पूछिये उससे क्या कल रात बारिश हुई थी ?
दण्डनायक ने बच्चे से बारिश के विषय में पूछा, तो बच्चे ने भोलेपन से जवाब दिया, कल रात तो बहुत तेज वर्षा हुई थी। मैं बाहर सो रहा था। मेरे सारे वस्त्र भींग गये। इसके बाद मैं भीतर आकर सोया।

वास्तविकता तो यही थी कि पिछली रात शहर में एक बूँद भी वर्षा नहीं हुई थी।
बच्चे की बात सुनकर दण्डनायक और राजा कृष्णदेव राय चुप हो गये और उन्होंने तेनालीराम पर शक करने के लिए माफ़ी मांगी।
```

# भेड़िये और बकरी की कहानी (Story of a wolf & a goat)
```

एक बार की बात है एक जंगल मैं एक बकरी अपने पांच बच्चो के साथ रहती थी. वो अपने बच्चो को बहुत प्यार करती थी जैसे की सभी माये अपने बच्चो को प्यार करती है. एक दिन वो जंगल मैं खाने की तलाश को जाने लेगी तो उसने अपने बच्चो को कहा की तुम सब सावधान रहना, क्युकी जंगल मैं एक भेड़िया है जो की आवाज़ बदल कर बेफकूफ बनता है और शिकार करता है. 
अगर वो यहाँ पर आएगा तो वो आपको खा जायेगा. भेड़िया अक्सर खुद को झुठलाता है लेकिन आप उसे अपनी मोटी आवाज और उसके काले पैरों से बाहर कर सकते हो. 

कुछ देर बाद किसी ने दरवाजे पर दस्तक दी , की मेरे प्यारे बच्चो दरवाज़ा खोलो मैं जंगल से खाना लेकर वापिस आ गयी हु. लेकिन भेड़िया ने एक गलती कर दी थी की उसने अपने काले पंजे दरवाजे के खुलने के निकट रखे थे, इसलिए बकरी के बच्चो ने उन्हें देखा और कहा, की नहीं, हम दरवाजा नहीं खोलेंगे.

हमारी मां का कोई काला पैर नहीं है तुम एक भेड़िया हैं. उस समय तो भेड़िया वापिस चेला गया और अपने पेरो को सफेद करके फिर से वापिस आया और दरवाज़ा खटखटाने लग गया. खोलो मेरे बच्चो मैं जंगल से वापिस आ गयी हु. बच्चो ने कहा की पहले तुम ये बताओ की तुम हमारी माँ हो या नहीं , तभी भेड़िये ने अपने पेरो को दरवाज़े पर रखा , उसके सफेद पैर नज़र आ रहे थे , तो बच्चो ने सोचा की ये पैर तो हमारी माँ के है और उन्होंने दरवाज़ा खोल दिया, फिर क्या अब तो भेड़िया घर मैं आ चूका था.

अब सरे बच्चे दर से कैंप रहे थे की अब क्या केरे ये भेड़िया तो हीमे खा जायेगा.  सभी कही न कही छुपने लग गए. लेकिन धीरे धीरे भेड़िये ने सबको बहार निकला और एक एक करके सभी को खाने लग गया. लेकिन एक बच्चा जो की एक दिवार के कोने मैं चुप गया था जहा अँधेरा था उसे वो ढूंढ नहीं सका इसलिए वो बच गया. जब भेड़िया उन सभी को खाकर संतुस्ट हो गया तो कुछ दूर जाकर एक पेड़ के निचे बेथ गया.

जब माँ बकरी घर पर वापिस आयी तो उसने देखा की सारा का सारा घर का सामान उल्टा पुल्टा पड़ा है और कोई भी बच्चा नज़र नहीं आ रहा है, उसने सभी को आवाज़ लगायी लेकिन कोई भी नहीं बोला, कुछ हलकी सी आवाज़ सुनाई दी , वो आवाज़ थी दिवार के पीछे खड़े बच्चे की. माँ बिलख बिलख कर रोने लग गयी की भेड़िया मेरे सरे बच्चो को खा गया, अब मैं क्या करू. मेरे गरीब बच्चों को वह अपने खाने के लिए निगल लिया है, अभी तक जीवित हैं.

बकरी घर पर गयी और वह से एक कैंची और सुई और धागा लेकर आयी. उसने देखा की भेड़िया पेड़ के निचे आराम से सो रहा था की तभी बकरी ने मौका देखकर उस भेड़िये का पेट काट दिया तो उसने देखा की उसके सभी बच्चे अभी भी जीवित थे. उसने एक एक करके अपने सरे बच्चो को भेड़िये के पेट से बहार निकल दिए और कहा की अब तुम सब जाओ और अपने वजन के बराबर पत्थर लेकर आओ और इसके पेट मैं डाल दो. उन सब ने ऐसा ही किया उसके बाद बकरी ने भेड़िये का पेट सुई से सील दिया, और अपने बच्चो को लेकर घर वापिस चली गयी.

जब भेड़िया सो के उठा , क्युकी उसके पेट में पड़े पत्थर ने उसे प्यासा महसूस कराया, तो वह पानी पीने के लिए एक झरने के पास गया. लेकिन जैसे ही वो चल रहा था तो पत्थर उसके शरीर में इधर उधर लग रहे थे तभी भेड़िये ने सोचा की , मेरे पेट में क्या झगड़ा हो रहा है. और जब भेड़िया नदी के किनारे पर आ गया तो वह पानी पीने के लिए झुक गया और भारी पत्थर ने उसे अपना संतुलन खो दिया. तो वह पानी मैं गिर गया और डूब के मर गया.
```


# भालू और दो मित्र (Bear and 2 friends)
```

दो दोस्त एक घने जंगल से होकर कहीं जा रहे थे. दोनों काफ़ी गहरे दोस्त थे और अपनी दोस्ती को लेकर दोनों ही बातें करते हुए जा रहे थे. 
जंगल बहुत ही घना था, तो उनमें से एक दोस्त डर रहा था, लेकिन उसके साथी मित्र ने कहा कि मेरे होते हुए तुम्हें डरने की कोई ज़रूरत नहीं. 
मैं तुम्हारा सच्चा और अच्छा मित्र हूं. इतने में ही सामने से ही बहुत ही बड़ा भालू उन्हें नज़र आया. 

जो दोस्त कह रहा था कि मैं अच्छा मित्र हूं, वो भालू को देखते ही भाग खड़ा हुआ. दूसरा मित्र कहता रहा कि मुझे छोड़कर मत भागो, लेकिन वो भागते हुए एक पेड़ पर चढ़ गया.
यह देख उसका मित्र और भी डर गया, क्योंकि वो पेड़ पर चढ़ना नहीं जानता था. इतने में वो भालू और भी नज़दीक आ गया था. 

जब वो बेहद क़रीब आने लगा, तो दूसरे मित्र के पास कोई चारा नहीं रहा और वो वहीं नीचे ज़मीन पर आंखें बंद करके लेट गया. 
पेड़ पर चढ़ा मित्र यह सारा नज़ारा देख रहा था और वो सोचने लगा कि ऐसे तो यह मर जाएगा. 

इतने में ही वो भालू नीचे लेटे मित्र के क़रीब आकर उसे देखने लगा, उसे सूंघा और उसके शरीर का पूरी तरह मुआयना करके आगे बढ़ गया.
ज़मीन पर लेटे मित्र ने राहत की सांस ली और वो सोचने लगा कि अच्छा हुआ जो मैंने सांस रोक ली थी, 
क्योंकि भालू मुर्दों को नहीं खाते और वो भालू मुझे मरा हुआ जानकर आगे बढ़ गया.

पेड़ पर चढ़ा मित्र बहुत हैरान था. भालू के जाने के बाद वो नीचे उतरा और उसने अपने मित्र से पूछा कि आख़िर उसने क्या किया था और वो भालू उसके कान में क्या कह रहा था. 
मुर्दा होने का नाटक कर रहे मित्र ने कहा कि भालू ने मेरे कान में कहा कि बुरे व़क्त में ही सही दोस्तों की पहचान होती है, 
इसलिए कभी भी ऐसे दोस्तों के साथ मत रहो, जो बुरा समय देखकर तुम्हें अकेले छोड़कर भाग जाएं और जो व़क्त पर काम ही न आएं. दूसरे मित्र को समझते देर न लगी और फिर दोनों आगे बढ़ गए.

सीख: सच्चा दोस्त वही होता है, जो बुरे से बुरे व़क्त में भी अपने मित्र का साथ नहीं छोड़ता और मुसीबत के समय अपने मित्र की मदद करता है.
```

# सोने का अंडा देने वाली मुर्गी (Golden eggs)
```

किसी छोटे से गांव में एक गरीब किसान अपने परिवार के साथ रहा करता था। वह दिनभर खेत में काम करता था, 
लेकिन परिवार में सदस्यों की संख्या ज्यादा होने के कारण उसके लिए दो वक्त की रोटी जुटाना भी मुश्किल हो रहा था। 
अपनी इस लाचारी को देखते हुए किसान हमेशा दुखी रहता और पैसा कमाने के नए-नए तरीकों के बारे में सोचता रहता।

उसकी इस हालत को देखते हुए उसके एक दोस्त ने उसे खेती के साथ मुर्गी पालने का सुझाव दिया। 
उसके दोस्त ने कहा कि अगर तुम खेती के साथ-साथ मुर्गी के अंडे बेचोगे, तो तुम्हारी कमाई अच्छी होगी। 
इससे तुम अपने परिवार को भरपेट खाना खिला पाओगे। यह सुनकर किसान खुश तो हुआ, लेकिन बोला कि भाई मेरे पास तो मुर्गी खरीदने के भी पैसे नहीं हैं। ऐसे में मैं क्या खाक मुर्गी के अंडे बेचूंगा।

किसान की यह बात सुन उसका दोस्त बोला, भाई इतना भी परेशान होने की जरूरत नहीं है। 
थोड़े पैसे मुझ से ले लो और दो-चार मुर्गी खरीद लो। बाद में जब पैसे आ जाएं, तो मुझे मेरे पैसे लौटा देना। 
उसकी यह बात सुनकर किसान राजी हो गया और कुछ पैसे दोस्त से ले लिए।

अगले दिन किसान पैसे लेकर बाजार की ओर निकल पड़ा। वहां जाकर उसने पांच से छह मुर्गियां खरीद लीं। बाकी, 
जो पैसे बचे उनसे मुर्गियों के लिए उसने दाना ले लिया। मुर्गी और दाना लेने के फौरन बाद वह घर की ओर रवाना हो गया। 

आखिर खेत पर भी तो जाना था। घर लौटते ही उसने अपनी पत्नी को आवाज लगाई और कहा, सुनती हो, मैं मुर्गियां ले आया हूं। 
इन्हें ले जाओ और अच्छे से दाना-पानी दे देना। कल से ये जितने भी अंडे देंगी, उन्हें बेचकर थोड़ी कमाई हो जाया करेगी।

पत्नी के बाहर आते ही वह मुर्गियां और दाने उसके हाथ में थमाकर खेत की ओर चला गया। 
दिनभर खेत पर काम करने के बाद जब किसान वापस लौटा, तो अपनी पत्नी को देखकर हैरान हो गया। 
उसकी पत्नी ने मैले-कुचैले कपड़ों की जगह नई चमकदार रेशमी साड़ी पहने हुए थी। हाथों में सोने की चूड़ियां और गले में मोतियों का हार था।

यह सब देख उसे कुछ समझ नहीं आ रहा था कि अचानक उसकी पत्नी के हाथ ऐसा कौन-सा खजाना लग गया, 
जिससे उसने नए-नए कपड़े खरीद लिए। उसने अपनी पत्नी से पूछा यह सब क्या है? 
कैसे और कहां से आया यह सब? पत्नी मुस्कुरा कर बोली, बस यूं समझ लो ईश्वर की कृपा बरस चली है।

किसान फिर बोला, अरे! बताओ तो सही, ऐसा कैसे हो गया? पत्नी बोली आप जो मुर्गियां लाए थे, 
उसमें से एक मुर्गी ने सोने का अंडा दिया था। यह सुनते ही किसान एक दम से उछल पड़ता है और कहता है, 
क्या सच कह रही हो। पत्नी कहती है, हां सच में तभी तो यह सब आया और पति के हाथ में रुपयों से भरी थैली थमा देती है।

सोने के अंडे के बारे में जानकर किसान खुश तो बहुत होता है, लेकिन तसल्ली के लिए सब कुछ अपनी आंखों से देखना चाहता है। 
इसके लिए वह सुबह तड़के ही मुर्गियों के पास बैठ जाता है, तभी उनमें से एक मुर्गी सोने का अंडा देती है। 

सोने का अंडा देख, वह खुशी से फूला नहीं समाता है। उसकी खुशी का कोई ठिकाना नहीं होता है। 
वह अंडे को हाथ में उठाता है और अपनी पत्नी को आवाज लगाता है। पत्नी के आते ही वह कहता है, अब हम गरीब नहीं रहे। 
हम दुनिया के सबसे अमीर आदमी बन जाएंगे।

किसान की यह बात सुनकर पत्नी कहती है कि पागल हो गए हो क्या? एक अंडे से कोई दुनिया का अमीर आदमी कैसे बन सकता है, 
लोगों के पास तो पता नहीं कितना-कितना सोना पड़ा है। पत्नी के इस तंज पर किसान कहता है, 

सोचो जब यह मुर्गी सोने का अंडा देती है, तो क्यों न एक साथ इसके पेट में मौजूद सारे अंडे निकाल लिए जाएं। पत्नी थोड़ा सोचती है, 
फिर उसे पति की बात जच जाती है। वह भागकर एक तेज धार वाला चाकू ले आती है।

किसान पत्नी के हाथों से चाकू लेकर एक झटके में मुर्गी का पेट चीर देता है। 
मुर्गी का पेट फटते ही मुर्गी मर जाती है और किसान के हाथ एक भी अंडा नहीं लगता। 
यह देख किसान और उसकी पत्नी को अपने किए पर बहुत पछतावा होता है।

कहानी से सीख

सोने का अंडा देने वाली मुर्गी की कहानी से यह सीख मिलती हैं कि किसी भी मनुष्य को जितना है, 
उतने में ही संतोष करना चाहिए। लालच कभी भी नहीं करना चाहिए, क्योंकि लालच बुरी बला है।
```

#  एकता में बल की कहानी (Power of Unity)
```

किसी गांव में एक किसान रहता था। उसके चार पुत्र थे। किसान बहुत ही मेहनती था। यही कारण था कि उसके सभी पुत्र भी अपने हर काम को पूरी मेहनत और ईमानदारी से किया करते थे, 
लेकिन परेशानी यह थी कि किसान के सभी पुत्रों की आपस में बिल्कुल भी नहीं बनती थी। 
वो सभी छोटी-छोटी बात पर आपस में लड़ते-झगड़ते रहते थे। 

अपने पुत्रों के इस झगड़े को लेकर किसान बहुत परेशान रहता था। किसान ने कई बार अपने पुत्रों को इस बात के लिए समझाने का प्रयास किया, 
लेकिन उसकी बातों का चारों भाइयों पर कोई असर नहीं होता था।

धीरे-धीरे किसान बूढ़ा हो चला, लेकिन उसके पुत्रों के आपसी झगड़ों का सिलसिला खत्म होने का नाम ही नहीं ले रहा था। 
ऐसे में एक दिन किसान ने एक तरकीब निकाली और पुत्रों के झगड़े की इस आदत को दूर करने का मन बनाया। 
उसने अपने सभी पुत्रों को आवाज लगाई और अपने पास बुलाया।

किसान की आवाज सुनते ही सभी पुत्र अपने पिता के पास पहुंच गए। 
उन्हें समझ नहीं आ रहा था कि उनके पिता ने उन सभी को एक साथ क्यों बुलाया है। 

सभी ने पिता से उन्हें बुलाने का कारण पूछा। किसान बोला- आज मैं तुम सभी को एक काम देने जा रहा हूं। 
मैं देखना चाहता हूं कि तुम में से कौन ऐसा है, जो इस काम को बखूबी कर सकता है।

सभी पुत्रों ने एक सुर में कहा- पिता जी आप जो काम देना चाहते हैं, दीजिए। 
हम उसे पूरी मेहनत और ईमानदारी से करेंगे। बच्चों के मुंह से यह बात सुनकर किसान ने अपने बड़े बेटे से कहा, 
‘जाओ और बाहर से कुछ लकड़ियां उठाकर लाओ’। किसान ने अपने दूसरे बेटे से एक रस्सी लाने को कहा।

पिता के बोलते ही बड़ा बेटा लकड़ियां लाने चला गया और दूसरा बेटा रस्सी लाने के लिए बाहर की ओर दौड़ा। 
थोड़ी देर बाद दोनों बेटे वापस आए और पिता को लकड़ियां और रस्सी दे दी। 

अब किसान ने अपने बेटों को बोला कि इन सभी लकड़ियों को रस्सी से बांधकर उनका गट्ठर बना दें। 
पिता के इस आदेश का पालन करते हुए बड़े बेटे ने सभी लकड़ियों को आपस में बांधकर गट्ठर बना दिया।

गट्ठर तैयार होने के बाद बड़े बेटे ने किसान से पूछा- पिता जी अब हमें क्या करना है? 
पिता ने मुस्कुराते हुए कहा- ‘बच्चों अब आपको इस लकड़ी के गट्ठर को दो भागों में अपने बल से तोड़ना है।’ 
पिता की यह बात सुनकर बड़ा बेटा बोला ‘यह तो मेरे बाएं हाथ का काम है, मैं इसे मिनटों में कर दूंगा।’ 

दूसरे नंबर का बेटा बोला ‘इसमें क्या है, यह काम तो आसानी से हो जाएगा।’ 
तीसरे नंबर का बेटा बोला ‘यह तो मेरे सिवा कोई नहीं कर पाएगा।’ 
चौथा बेटा बोला ‘यह तुम में से किसी के भी बस का काम नहीं है, मैं तुम सब में सबसे बलवान हूं, मेरे सिवा यह काम और कोई नहीं कर सकता।’

फिर क्या था अपनी बातों को साबित करने में सभी जुट गए और एक बार फिर चारों भाइयों में झगड़ा शुरू हो गया। 
किसान बोला- ‘बच्चों मैंने तुम सबको यहां झगड़ा करने नहीं बुलाया है, बल्कि मैं देखना चाहता हूं कि तुम से कौन ऐसा है, 
जो इस काम को बखूबी कर सकता है। इसलिए, झगड़ा बंद करो और लकड़ी के इस गट्ठर को तोड़कर दिखाओ। सभी को इस काम के लिए बारी-बारी मौका दिया जाएगा।’

यह कहते हुए किसान ने सबसे पहले लकड़ी के गट्ठर को अपने सबसे बड़े बेटे के हाथ में थमा दिया। बड़े बेटे ने गट्ठर को तोड़ने का बहुत प्रयास किया, लेकिन उसे तोड़ पाने में असफल रहा।
असफल होने के बाद बड़े बेटे ने दूसरे नंबर के बेटे को वह लकड़ी का गट्ठर थमाते हुए कहा कि भाई मैंने प्रयास कर लिया यह काम मुझसे नहीं हो पाएगा, तुम ही कोशिश करके देख लो।

इस बार लकड़ी का गट्ठर दूसरे बेटे के हाथ में था। उसने भी उस गट्ठर को तोड़ने के लिए एड़ी-चोटी का जोर लगा दिया, 
लेकिन लकड़ी का गट्ठर नहीं टूटा। असफल होने के बाद उसने लकड़ी के गट्ठर को तीसरे नंबर के बेटे को दे दिया और कहा, 
यह काम बहुत कठिन है, तुम भी कोशिश कर लो।

इस बार तीसरे नंबर के बेटे ने भी अपनी पूरी ताकत लगा दी, लेकिन लकड़ी का गट्ठर बहुत मोटा था। 
इस कारण अधिक बल लगाने पर भी वह उसे तोड़ नहीं पा रहा था। काफी मेहनत करने के बाद जब उससे भी यह नहीं हुआ,
तो अंत में उसने लकड़ी के गट्ठर को सबसे छोटे बेटे के हाथ में दे दिया।

अब छोटे बेटे की बारी थी अपनी ताकत आजमाने की। उसने भी काफी प्रयास किया, 
लेकिन वह भी सभी भाइयों की तरह उस लकड़ी के गट्ठर को तोड़ पाने में सफल नहीं हुआ। 
अंत में हारकर उसने लकड़ी के गट्ठर को जमीन पर पटक दिया और बोला- ‘पिता जी यह काम संभव नहीं है।’

किसान मुस्कुराया और बोला ‘बच्चों अब आप इस गट्ठर को खोलकर इसकी लकड़ियों को अलग कर लो और फिर उसे तोड़ने का प्रयास करो।’ 
चारों भाइयों ने ऐसा ही किया। इस बार सभी ने एक-एक लकड़ी अपने हाथों में ली और आसानी से उसे तोड़ दिया।

किसान बोला- ‘बच्चों आप चारों भी इन्हीं लकड़ियों के समान हो। जब तक इन लकड़ियों की तरह साथ रहोगे, 
तब तक कोई भी तुम्हें किसी तरह का नुकसान नहीं पहुंचा पाएगा, लेकिन अगर तुम लोग लड़ते-झगड़ते रहोगे, 
तो इन अकेली लकड़ियों की तरह आसानी से टूट जाओगे।’

किसान की यह बात सुनकर अब सभी बच्चों को समझ आ गया था कि पिता उन्हें क्या समझाना चाहते हैं। 
सभी पुत्रों ने अपनी गलतियों के लिए क्षमा मांगी और वादा किया कि जीवन में फिर दोबारा कभी वे आपस में नहीं झगड़ेंगे।

एकता में बल कहानी से सीख

एकता में बल कहानी हमें बताती है कि एकता ही सबसे बड़ी ताकत है। अगर हम आपस में एकजुट होकर रहेंगे, 
तो कोई भी मुश्किल क्यों न आ जाए, उसका सामना साथ मिलकर आसानी से किया जा सकता है। 
वहीं, अगर हम एक दूसरे से लड़ेंगे और अलग-अलग रहेंगे, तो छोटी से छोटी तकलीफ भी जिंदगी पर भारी पड़ सकती है।
```

# बीरबल की बुद्धिमानी (Birbal's Wisdom)
```

एक दिन एक व्यक्ति किसी की सिफारिश चि_ी लेकर दरबार में नौकरी माँगने आया। बादशाह ने उसे चुंगी अधिकारी बना दिया। 
उस आदमी के जाने के बाद बीरबल बोले, यह आदमी चालाक जान पड़ता है। बेईमानी किए बिना नहीं रहेगा। 
अकबर को बीरबल की बात पर विश्वास नहीं हुआ। वे कहने लगे की, तुम्हें व्यर्थ लोगों पर शक करने की आदत हो गई है। बीरबल ने अकबर से कुछ नहीं कहा।

थोड़े ही समय के बाद अकबर बादशाह के पास उस आदमी की शिकायते आने लगी की वह रिश्वत लेता हैं। 
अकबर बादशाह ने उसे नौकरी से निकालने की बजाए उसका तबादला एक मुंशी के रूप में घुड़साल में कर दिया। 

जहाँ किसी प्रकार की बेईमानी का मौका न था, परन्तु मुंशी ने वहां भी रिश्वत लेना आरम्भ कर दिया। 
उसने साइंसों से कहा की तुम घोड़ों को दाना कम खिलाते हो, मैं बादशाह से तुम्हारी शिकायत करूँगा।

इस प्रकार मुंशी प्रत्येक घोड़े के हिसाब से एक रुपया रिश्वत लेने लगा। 
अकबर बादशाह को जब इस बात का पता चला तो उन्होंने उसे यमुना की निगरानी का काम दे दिया। 
वहां कोई रिश्वत व् बेईमानी का मौका ही नहीं था। लेकिन मुंशी ने वहां भी अपनी अक्ल के घोड़े दौड़ा दिए।

उसने वहां नावों को रोकना आरम्भ कर दिया की नाव रोको, हम लहरें गिन रहे है। 
उसकी वजह से नावों को वहां दो-तीन दिन रुकना पड़ता था । 
नाव वाले बेचारे तंग आ गए तो उन्होंने जल्दी जाने देने के लिए मुंशी को दस रुपये देना आरम्भ कर दिया।

अबकी बार शिकायत आने पर तंग आकर अकबर बादशाह ने मुंशी को नौकरी से निकल दिया और बीरबल की पारखी निगाहों की तारीफ की । 
गलत इंसान हमेशा गलत ही करता। क्योंकि उसकेअंदर गलत नियत छुपी होती हैं। 
हमें इंसान को अंदर से परखना आना चाहिए, नहीं तो लोग बोलते कुछ और हैं और होते कुछ और।
```

# बीरबल ने चोर को पकड़ा (Biral caught the thief)
```

बीरबल की चतुराई से सभी हैरान थे. जब भी कोई परेशानी होती, तो बीरबल को ही याद किया जाता. 
जब कोई समस्या आती, तो बीरबल को ही हल निकलाने के लिए कहा जाता. एक बार राजा अकबर के प्रदेश में चोरी हई. 
चोर ने एक व्यापारी का बहुत ही कीमती सामान चुरा लिया था. व्यापारी यह तो जानता था कि चोर उसके 10 नौकरों में से ही एक है, लेकिन कौन है, यह वो पता नहीं लगा पा रहा था.

चोर को पकड़ने के लिए व्यापारी राजा अकबर के पास गया और उसने अपनी परेशानी बताई. राजा जानते थे कि इस व्यापारी की समस्या का हल स़िर्फ एक ही इंसान के पास है, 
वो है- बीरबल. राजा ने कहा क्यों न बीरबल की मदद ली जाए. व्यापारी बीरबल के पास गया और उसने बीरबल को सारी बातें बताई.

बीरबल ने भी व्यापारी को मदद का आश्‍वासन दिया और सिपाहियों से कहा कि सभी 10 नौकरों को पकड़कर जेल में डाल दिया जाए. 
सिपाहियों ने सभी नौकरों को पकड़ कर जेल में डाल दिया. फिर बीरबल ने सबसे पूछा कि चोरी किसने की है, लेकिन किसी भी नौकर ने यह नहीं माना कि वही चोर है.

बीरबल ने सोचा कि ये लोग ऐसे नहीं मानेंगे, कुछ तरकीब ही लगानी पड़ेगी. 
बीरबल बाहर गए और कुछ देर बाद दस समान लंबाई की छड़ी लेकर आए और सभी 10 लोगों को एक-एक छड़ी पकड़ा दी. 
छड़ी पकडाते हुए बीरबल ने कहा कि ये कोई साधारण छड़ी नहीं है, जिस भी इंसान ने चोरी की होगी, 
कल सुबह तकउसकी छड़ी 2 इंच बड़ी हो जाएगी. यह कह कर बीरबल चले गए.
 
अगले दिन बीरबल सुबह होते ही जेल गए और सभी नौकरों की छड़ी को देखने लगे. 
उन्होंने जब ध्यान से देखा, तो पता चला कि उनमें से एक नौकर की छड़ी 2 इंच छोटी थी. 
यह देखते ही बीरबल ने फ़ौरन कहा- यही चोर है!

व्यापारी असमंजस में था, उसने बीरबल से पूछा कि कैसे उन्हें पता चला कि चोर वही है? 
बीरबल ने कहा कि मैंने कल सबको कहा था कि ये छड़ी मामूली नहीं है, जो भी असली चोर होगा, 

उसकी छड़ी कल तक 2 इंच लंबी हो जाएगी, इसलिए चोर ने अपने छड़ी के 2 इंच बड़े हो जाने के डर से रात को ही छड़ी को 2 इंच छोटा कर दिया था, 
ताकि अगर वो लंबी भी हुई, तो किसी को पता नहीं चलेगा. व्यापारी बीरबल की बुद्धिमता की प्रशंसा किए बिना न रह सका.

सीख: झूठ बोलनेवाला या चोर कितना ही शातिर क्यों न हो, उसका झूठ या चोरी पकड़ने का कोई न कोई तरीक़ा ज़रूर होता है, बस आपको धैर्य से और सूझबूझ से काम लेना होता है.
```

# अंगूर खट्टे हैं – लोमड़ी और अंगूर की कहानी (Grapes and fox)
```

एक बार की बात है एक जंगल में एक लोमड़ी रहती थी , एक दिन उसे बहुत जोरों की भूख लगी थी
और वह भोजन की तलास में जंगल में भटक रही थी तभी उसे एक पेड़ पर अंगूर की बेला लटकती हुई दिखलाई दी जिसमें बहुत सारे अंगूर के गुच्छे लगे हुए थे | 

अंगूरों को देखकर लोमड़ी के मुंह में पानी आ गया और उसे लगा आज बहुत ही रसीले और स्वादिष्ट अंगूर खाने के लिए मिलेंगें | 
लोमड़ी अंगूर देखकर मन ही मन बहुत खुश हो रही थी |

लोमड़ी उस पेड़ के नीचे गई और अंगूर के गुच्छे तोड़ने ले लिए छलांग लगाई परन्तु अंगूर उसके हाँथ नहीं आये |
लोमड़ी ने दुबारा प्रयास किया परन्तु इस बार भी अंगूर उसकी पहुँच से कुछ ही दूर रह गए | 

लोमड़ी को लगा अंगूर कुछ ही ऊंचाई पर हैं शायद और प्रयास करने पर मिल जाए | 
लोमड़ी बार-बार उछल-उछल का अंगूर तोड़ने का प्रयास करने लगी परन्तु वह अंगूर तक नहीं पहुँच पाई और थक कर बैठ गई | 

थोड़ी देर आराम करने के बाद लोमड़ी ने अंगूर तोड़ने का पुनः प्रयास किया परन्तु वह फिर नाकाम रही और थक हांर कर जाने लगी | 
जाते-जाते उससे किसनी ने पूछ लिया - " अरे लोमड़ी , तुम बिना अंगूर खाए क्यूँ जा रही हो |"

तब लोमड़ी ने जवाब दिया - " अंगूर खट्टे हैं |" इतना बोलकर लोमड़ी अपन रास्ते चली गई |

शिक्षा- "  अंगूर खट्टे हैं कहानी से हमें शिक्षा मिलती है कि व्यक्ति अपनी मनचाही वस्तु को प्राप्त करने में असफल रहने पर अपनी कमी छुपाने के लिए उसी वस्तु को तुच्छ साबित करने का प्रयास करते हैं |"
```

# कछुए और खरगोश की कहानी (Rabbit and Tortoise)
```

एक वक्त की बात है, किसी घने जंगल में एक खरगोश रहता था, जिसे अपने तेज दौड़ने पर बहुत घमंड था। 
उसे जंगल में जो दिखता, वो उसी को अपने साथ दौड़ लगाने की चुनौती दे देता। 
दूसरे जानवरों के बीच वो हमेशा खुद की तारीफ करता और कई बार दूसरे का मजाक भी उड़ाता।

एक बार उसे एक कछुआ दिखा, उसकी सुस्त चाल को देखते हुए खरगोश ने कछुए को भी दौड़ लगाने की चुनौती दे दी। 
कछुए ने खरगोश की चुनौती मान ली और दौड़ लगाने के लिए तैयार हो गया।

जंगल के सभी जानवर कछुए और खरगोश की दौड़ देखने के लिए जमा हो गए। 
दौड़ शुरू हो गई और खरगोश तेजी से दौड़ने लगा और कछुआ अपनी धीमी चाल से आगे बढ़ने लगा। 
थोड़ी दूर पहुंचने के बाद खरगोश ने पीछे मुड़कर देखा, तो उसे कछुआ कहीं नहीं दिखा। 

खरगोश ने सोचा, कछुआ तो बहुत धीरे-धीरे चल रहा है और उसे यहां तक पहुंचने में काफी वक्त लग जाएगा, क्यों न थोड़ी देर आराम ही कर लिया जाए। 
यह सोचते हुए वह एक पेड़ के नीचे आराम करने लगा।

पेड़ के नीचे सुस्ताते-सुस्ताते कब उसकी आंख लग गई, उसे पता भी नहीं चला। उधर, 
कछुआ धीरे-धीरे और बिना रुके लक्ष्य तक पहुंच गया। उसकी जीत देखकर बाकी जानवरों ने तालियां बजानी शुरू कर दी। 
तालियों की आवाज सुनकर खरगोश की नींद खुल गई और वो दौड़कर जीत की रेखा तक पहुंचा, लेकिन कछुआ तो पहले ही जीत चुका था और खरगोश पछताता रह गया।

कहानी से सीख

इस कहानी से यही सीख मिलती है कि जो धैर्य और मेहनत से काम करता है, उसकी जीत पक्की होती है और जिन्हें खुद पर या अपने किए हुए कार्य पर घमंड होता है, उसका घमंड कभी न कभी टूटता जरूर है।
```
 
# दो मेंढकों की कहानी (Two frogs)
```

एक नगर के बाहर बहुत बड़ा जंगल था। उस जंगल के बीचो बीच एक तालाब था। उस तालाब में दो मेंढक रहा करते थे। 
एक दिन उन दोनों के मन में एक खयाल आया कि हमने तो बाहर की दुनिया कभी देखी ही नहीं, इस तालाब और जंगल के बाहर भी तो कुछ होगा। 

क्यूँ न चलकर इन इंसानों की दुनिया को देखा जाए। यह विचार आते ही वे दोनों फुदकते हुए जंगल की सीमा को पार करके नगर की सीमा में पहुँच गए। 

नगर पहुँचते ही उन्हें काफी भागम-भाग दिखाई दी। वहाँ उन्होंने बहुत कुछ देखा- बड़ी-बड़ी इमारतें, प्रदूषण फैलाते हुई गाड़ियाँ, 
पैसे कमाने की दौड़ में भागते हुए लोग, खेलकुद और पढ़ाई में मस्त नन्हें-मुन्हे बच्चे। हर तरफ बस शोर शराबे का आलम था।

नगर में इधर उधर घूम कर वे दोनों काफी थक चुके थे। उनका मन कर रहा था कि कहीं से उन्हें बस पानी मिल जाए और वे एक अच्छी सी जगह देख कर थोड़ा आराम कर लें। 
पानी की तलाश करते करते वे दोनों एक दूध वाले की दुकान मे घुस गए। दूकान के अंदर एक बाल्टी रखी थी। 
उन्हें लगा कि इस बाल्टी में पानी ही होगा। फिर क्या था, दोनों ने आव ना देखा ताव और छलांग लगा दी और पहुँच गए बाल्टी के अंदर।

लेकिन यह क्या? बाल्टी में तो पानी था ही नहीं। वह तो मलाई से भरी हुई थी। दोनों मेंढक बेचारे उस मलाई में डूबने लगे। उनका दम घुटने लगा। 
एक मेंढक की हिम्मत जवाब दे गयी और वो सोचने ला – मेरा अंतिम समय आ गया है। हाय रे मेरी किस्मत! 
शहर आकर इन अनजान लोगों के बीच ही मरना था। उसने ईश्वर को याद किया और मौत का इंतजार करने लगा। 

लेकिन दूसरा मेंढक हार मानने को तैयार नही था। वह तरह तरह की कोशिश करने लगा जिससे वह उस मलाई वाली बाल्टी से बाहर निकल सके। 
उसने अपने पैरों को जोर जोर से मारना शुरू किया। पर वह बार-बार फिसल जाता। फिर भी उसने अपना दिल छोटा नही किया। 
हिम्मत का दामन नही छोड़ा। वह लगातार कोशिश करता रहा और अपने पैर लगातार चलाता रहा।

तभी अचानक उसने देखा कि वह ऊपर की तरफ उठ रहा है। 
उसके लगातार पैर चलाने से मलाई भी लगातार हिल रही थी और मलाई को अगर लगातार हिलाया जाए तो वह मक्खन बनने लगता है। 
मलाई को मक्खन में बदलता देख मेंढक में उम्मीद की लहर दौड़ गई। 

मक्खन के ढेर पर सवार वह साहसी मेंढक ऊपर उठने लगा। जब उस मेंढक को लगा की वो बाली के एकदम ऊपर आ गया है तब उस ने बाल्टी से बाहर छलांग लगा दी। 
अपनी हिम्मत, लगन, मेहनत और जीने की उमंग के कारण वह बच गया। लेकिन निराशावादी मेंढक उसी मलाई की बाल्टी में डूबकर मर गया।

सीख – बुद्धि या बल अकसर काम नही आते है। हिम्मत और लगन से काम करने वाले कठिन से कठिन परीक्षा में सफल हो जाते हैं।
```

# अपराधी बकरी (Criminal goat)
```

हर दिन की तरह ही राजा कृष्णदेव राय अपने दरबार में बैठे हुए थे। तभी वहां एक चरवाहा अपनी फरियाद लेकर पहुंच गया। 
चरवाहे को देख राजा कृष्णदेव ने उसके दरबार में आने की वजह पूछी।

तब चरवाहा बोला, ‘महाराज मेरे साथ बड़ा गलत हुआ है। मेरे घर के करीब में रहने वाले आदमी के घर की दीवार ढह गई और उसके नीचे आने की वजह से मेरी बकरी मर गई। 
वहीं, जब मैंने उससे अपनी मरी हुई बकरी का हर्जाना मांगा, तो वह हर्जाना देने से मना कर रहा है।’

चरवाहे की बात पर महाराज कुछ बोलते उससे पहले ही तेनालीराम अपनी जगह से उठा और बोला, ‘बेशक महाराज दीवार के गिरने के कारण बकरी मारी, 
लेकिन इसके लिए उस अकेले पड़ोसी को दोषी नहीं माना जा सकता है।’

राजा के साथ दरबार मौजूद सभी मंत्री और दरबारी भी तेनालीराम की इस बात को सुनकर हैरत में पड़ गए। 
राजा नें तेनालीराम से तुरंत पुछा, ‘फिर तुम्हारे हिसाब से और कौन दीवार दिरने के लिए अपराधी है।’

इस पर तेनालीराम बोला, ‘वो मुझे नहीं पता, लेकिन यदि आप मुझे थोड़ा समय दें तो मैं इस बात का पता लगाकर सच आपके सामने ले आऊंगा।’ 
राजा को तेनालीराम का सुझाव अच्छा लगा। उन्होंने तेनालीराम को असली अपराधी का पता लगाने के लिए समय दे दिया।

राजा की आज्ञा पाकर तेनालीराम ने चरवाहे के पड़ोसी को बुलवाया और मरी हुई बकरी के बदले कुछ पैसे चरवाहे को देने को कहे। 
इस पर चरवाहे का पड़ोसी हाथ जोड़कर बोला, ‘मैं इसके लिए जिम्मेदार नहीं हूं। 
उस दीवार को बनाने का काम तो मिस्त्री ने किया था। ऐसे में असल अपराधी तो वो हुआ।’

तेनालीराम को चरवाहे के पड़ोसी की यह बात सही लगी। इसलिए तेनालीराम ने उस मिस्त्री को बुला लिया, 
जिसने उस दीवार को बनाया था। मिस्त्री भी वहां पहुंचा, लेकिन उसने भी अपना दोष नहीं माना।

मिस्त्री बोला, ‘मुझे बेकार ही दोषी करार दिया जा रहा है। असल दोषी तो वे मजदूर हैं, 
जिन्होंने मसाले में पानी ज्यादा मिलाकर मसाले को खराब कर दिया, जिससे दीवार मजबूत न बन सकी और गिर गई।’

मिस्त्री की बात सुनकर मजदूरों को बुलवाने के लिए सैनिकों को भेजा गया। 
जब वहां पहुंचकर सारा मामला मजदूरों को पता चला, तो मजदूर बोले, ‘इसके लिए हम दोषी नहीं बल्कि वह व्यक्ति है,
जिसने मसाले में ज्यादा पानी डाल दिया था।’

इसके बाद मसाले में अधिक पानी डालने वाले व्यक्ति को भी राजा के दरबार में पहुंचने का संदेशा भिजवाया गया। 
पानी मिलाने वाले व्यक्ति ने दरबार में पहुंचते ही कहा, ‘जिस आदमी ने मसाले में पानी डालने के लिए मुझे बर्तन दिया था, 
असल दोष उसका है। वह बर्तन बहुत बड़ा था। इस कारण पानी का अंदाजा न लग सका और मसाले में पानी अधिक पड़ गया।’

तेनालीराम के पूछने पर मसाले में पानी अधिक डालने वाले व्यक्ति ने कहा, ‘वह बड़ा बर्तन उसे चरवाहे ने ही दिया था। 
उसी के कारण मिश्रण में अधिक पानी पड़ गया और दीवार कमजोर बनी।’ फिर क्या था, तेनालीराम चरवाहे की ओर देखते हुए बोला, ‘इसमें दोष तुम्हारा ही है। 
तुम्हारे कारण ही बकरी की जान गई।’

जब बात घूमकर चरवाहे पर आ गई, तो वह कुछ बोल न सका और चुपचाप अपने घर की ओर चल दिया। 
वहीं दरबार में मौजूद सभी दरबारी तेनालीराम की बुद्धिमत्ता और न्याय का गुणगान करने लगे।

कहानी से सीख

इस कहानी से हमें यह सीख मिलती है कि अपने साथ हुई अनहोनी के लिए किसी अन्य व्यक्ति को दोषी ठहराना सही नहीं है। ऐसे में चाहिए कि धैर्य रखकर समस्या का समाधान तलाशा जाए।
```

# नीले सियार की कहानी (Blue Jackle)
```

एक बार एक सियार एक धोबी के घर में घुस गया और कपड़ों को रंगने के लिए नीले रंग से भरे बड़े हौद में छिप गया। 
जब वह बाहर निकला तो वह पूरा नीला हो गया था।

जब सियार जंगल वापस आया तो सारे जानवर उसे देखकर डर गए। उन्हें समझ ही नहीं आया कि यह अजीब जानवर कौन-सा है।
सियार बोला, डरने की कोई बात नहीं है। मुझे ईश्वर राजा बनाकर भेजा है।

जंगल के सभी जानवरों ने उसे अपना राजा मान लिया। एक दिन, जब नीला सियार अपना दरबार लगाए बैठा था, 
तभी उसे कुछ और सियारों के हुआ-हुआ चिल्लाने की आवाजें सुनाई दी।

अपने साथियों की आवाजें सुनकर वह इतना जोश में आ गया कि वह भी जोर-जोर से हुआ-हुआ चिल्लाने लगा।
सारे जानवर समझ गए कि उनका ये राजा कोई और नहीं बल्कि सियार ही है। वे सब बहुत नाराज हुए। उन सबने मिलकर सियार की अच्छी पिटाई की और उसे वहाँ से भगा दिया।

# बड़बड़ाने वाला कछुआ और 2 बगुले की कहानी (Speaking Tortoise and 2 Herons)

यह कहानी है एक जंगल में रहने वाले कछुए की और 2 बगुलों की। जंगल में एक तालाब था वहा एक कछुआ रहता था और उसको बहुत बोलने कि आदत भी थी। 
यूं कहे कि उसको अधिक बोलने की बीमारी थी। कभी वह शांत नहीं बैठता था।

वहीं तालाब के पास 2 बगुले भी रहते थे, और कछुए ने उनसे दोस्ती भी कर ली थी। कछुआ उनसे बहुत बाते करता था, 
और बात करते करते वो कभी थकता ही नहीं था। यह बात बगुलों को पता चल गई थी कि कछुए को अधिक बोलने की बीमारी है।

पर बगुले उसकी बात को सुना करते थे और वे कछुए की बाते सुनते सुनते थक भी जाते थे। 
एक समय ऐसा आया कि जंगल में सभी तरफ अकाल पड़ गया। जिससे कि तालाब का पानी ख़त्म होने लगा, पेड़ पौधे सूखने लग गए, और खाना मिलना भी मुश्किल सा हो गया था।

तब बगुलों ने वहा से किसी दूसरे जगह जाने का निर्णय लिया जब यह बात कछुए को पता चली तो,
कछुए ने बगुलों से कहा, " क्या आप सच में इस जगह से किसी दूसरी जगह जा रहे है? आप दोनों भी यहां से चले जाएंगे तो मेरा क्या होगा? में अकेले यह कैसे रह पाऊंगा"?

इसको सुनकर बगुलों ने कछुए से कहा कि, "हमारे पास और कोई रास्ता भी नहीं है, क्यों की अकाल के कारण खाना पानी मिलना भी मुश्किल हो गया है। 
और तुम तो हमारे तरह उड़ भी नहीं सकते। तुम्हें हम अपने साथ कैसे ले जाए ?"

यह सुनकर कछुआ बगुलों से बोला कि, " मेरे पास एक तरकीब है जिससे में आप दोनों के साथ इस जगह से दूसरे जगह जा सकता हूं"।
बगुलों ने कछुए से पूछा, "भला वो कैसे"?

इसपर कछुए ने कहा कि, " में एक पतली लकड़ी लाऊंगा जिसके किनारे को आप दोनों अपने मुंह से पकड़े रहना और लकड़ी को बीच में मैं अपने मुंह से पकड़े रखूंगा, 
और जैसे ही आप उड़ान भरेंगे में भी आपके साथ आऊंगा"।

तब बगुले ने बोला " तरकीब तो उत्तम है, पर तुम लकड़ी को मुंह से पकड़ोगे कैसे? तुम्हे तो बार बार बोलने कि आदत है"।
तब कछुए ने बगुले से हस्ते हुए कहा, " में पागल थोड़ी ही हूं जो ऐसे समय बोलूंगा, क्या मुझे अपने प्राण का मोह नहीं है क्या"? 

तब बगुले इस बात के लिए मान गए और नियोजन के मुताबिक पतली लकड़ी के दोनों किनारे उन्होंने अपने अपने मुंह से पकड़ लिए और कछुए ने लकड़ी के बीच में अपने मुंह से पकड़ लिया। 
अब उन्होंने आकाश में उड़ान भारी। तभी रास्ते में एक गांव आया। वहा के लोग आसमान में उड़ते हुए बगुले और कछुए को देख कर दंग रह गए थे। 
ऐसा नज़ारा उन्होंने पहली बार देखा था इसलिए गाव के सभी लोग उनको देखकर हसने लगे।

गांव के लोगो की हरकत बगुले आराम से देख रहे थे और कछुए को गांव के लोगो पर गुस्सा आने लगा था। 
इसलिए कछुए ने बोलने के लिए अपना मुंह खोला जिससे लकड़ी पर उसकी जो पकड़ थी वह छूट गई, और कछुआ जमीन पर गिर कर मर गया। 

यह सब देख कर बगुलों को काफी दुख हुआ। उन्होंने एक दूसरे से कहा कि यदि कछुआ शांत रहता तो उसके प्राण बच सकते थे।

कहानी का तात्पर्य: हमें बस वही बोलना चाहिए जहां उसकी आवश्यकता हो, बेवजह बोलने से उसके परिणाम बुरे ही होते है। कभी कभी मौन रहने में ही भलाई है।
```

# मूर्ख कौआ और चालाक लोमड़ी की कहानी (Stupid crow and claver fox)
```

किसी जंगल में एक कौआ रहता था। हर कोई उससे दूर ही रहता था, क्योंकि वह अपनी कर्कश आवाज में गाता रहता था और सभी जानवर उससे परेशान रहते थे।
एक दिन वह भोजन की तलाश में जंगल से दूर गांव की ओर निकल कर आ गया। 
किस्मत से उसे वहां एक रोटी मिल गई। रोटी लेकर वो वापस जंगल की ओर आ गया और आकर अपने पेड़ पर बैठ गया।

वहीं से एक लोमड़ी जा रही थी और उसे बहुत तेज भूख लगी हुई थी। उसने कौवे के पास रोटी देखी और रोटी को किसी भी तरह खाने का विचार करने लगी।
जैसे ही कौआ रोटी खाने को हुआ, नीचे से लोमड़ी की आवाज आई – “अरे कौआ महाराज, मैंने सुना है कि यहां पर बहुत सुरीली आवाज में कोई गाना गाता है, क्या वो आप हैं।”

लोमड़ी के मुंह से अपनी आवाज की तारीफ सुनकर कौआ मन ही मन बहुत खुश हुआ और अपना सिर हां में हिला दिया।
इस पर लोमड़ी बोली कि क्यों मजाक कर रहे हो महाराज। 
इतनी मधुर आवाज में आप गा रहे थे, मैं यह कैसे मान लूं? अगर आप गा कर बताएंगे, तो मुझे यकीन हो जाएगा।

कौआ लाेमड़ी की बात सुनकर जैसे ही गाने को हुआ, उसके मुंह में दबी रोटी नीचे गिर गई। 
रोटी नीचे गिरते ही लोमड़ी ने रोटी पर झपट्टा मारा और रोटी खाकर वहां से चली गई। भूखा कौआ लोमड़ी को देखता रह गया और अपने किए पर बहुत पछताया।

कहानी से सीख

इस कहानी से यह सीख मिलती है कि हमें कभी भी किसी की बातों में नहीं आना चाहिए। साथ ही ऐसे लोगों से बचना चाहिए, 
जो आपकी झूठी प्रशंसा करते हैं। ऐसे लोग सिर्फ अपना काम निकलवाने के लिए ऐसा व्यवहार करते हैं।
```

# लोमड़ी और सारस की दावत की कहानी (Fox and stork bird)
```

बहुत पुरानी बात है, एक जंगल में एक लोमड़ी और एक सारस रहते थे। ये दोनों बहुत अच्छे दोस्त थे। 
सारस रोजाना लोमड़ी को तालाब से मछली पकड़ कर खाने के लिए देता था। इस प्रकार दोनों की दोस्ती बहुत गहरी होती चली गई।
सारस बहुत सीधा साधा था, लेकिन लोमड़ी बहुत शैतान और चालाक थी। 

वह हमेशा दूसरों को परेशान किया करती थी। उसे दूसरों का अपमान करने और मजाक उड़ाने में बहुत मजा आता था।
एक दिन उसने सोचा कि क्यों न एक बार सारस का भी अपमान किया जाए और उसका मजाक उड़ाया जाए। ऐसा सोचकर उसने सारस को दावत पर बुलाया।

उसने जान बूझकर सूप एक प्लेट में परोसा। उसे पता था कि सारस प्लेट में से सूप को नहीं पी सकता। 
उसे सूप न पीता देख लोमड़ी मन ही मन बहुत खुश हुई और झूठी चिंता दिखाते हुए सारस से पूछने लगी कि क्या बात है मित्र सूप पसंद नहीं आया क्या? 
सारस बोला नहीं मित्र, यह तो बहुत स्वादिष्ट है।

सारस ने जब देखा कि सूप को प्लेट में परोसा गया है और लोमड़ी जान बूझकर उससे सवाल कर रही है, 
तो वह सब समझ गया, लेकिन कुछ नहीं बोला। उस दिन सारस को अपमान सहने के साथ ही भूखा भी रहना पड़ा, 
लेकिन जाते-जाते सारस ने भी उसे अपने यहां दावत पर बुलाया और लोमड़ी दूसरे ही दिन सारस के घर दावत पर पहुंच गई।

सारस ने भी दावत में सूप बनाया था और लोमड़ी के साथ लंबी चोंच वाले अन्य पक्षियों को भी बुलाया था। 
सारस ने सूप को सुराही में परोसा। सुराही का मुंह इतना छोटा था कि उसमें बस चोंच ही अंदर जा सकती थी।

लोमड़ी पूरा टाइम सुराही और अन्य सभी पक्षियों को सूप पीते देखती रही। 
इसी बीच सारस ने पूछा कि क्या बात है मित्र सूप अच्छा नहीं लगा क्या, लोमड़ी को अचानक अपने शब्द याद आ गए। 
सभी बोले कि सूप बहुत स्वादिष्ट है। लोमड़ी काे भी सभी की हां में हां मिलाना पड़ा।

यह सब देख लोमड़ी अपने आप में बहुत अपमानित महसूस कर रही थी, लेकिन कुछ कह नहीं सकी।

कहानी से सीख

हमें कभी भी किसी का अपमान नहीं करना चाहिए, हम जैसा दूसरों के साथ करते हैं, वैसा ही हमारे साथ होता है।
```

# चार मित्रों की कहानी (Four friends)
```

एक गांव में चार मित्र रहते थे चारों ही बहुत ही पक्के मित्र थे और एक साथ ही पढ़ें और बढ़े हुए थे 
बचपन से ही में एक साथ पढ़ते थे लेकिन कामयाबी पढ़ने में सिर्फ तीन ही मित्रों को मिली चौथे मित्र जो था
उनका वह पढ़ने लिखने में ज्यादा होशियार नहीं था या उसका मन भी पढ़ाई में नहीं लगता था जब यह चारों “मित्र” बड़े हुए 

तब इन्होंने सोचा कि अब क्या किया जाए अब हम काफी बड़े हो गए हैं और कुछ हमें बनना भी चाहिए 
जिससे हम प्रमुख हो सके तो तीनों में जो पढ़ाई में होशियार थे पढ़ लिख चुके थे वह कहने लगे कि अब हमें अकेले ही जाना होगा हम तीनो एक साथ जाएंगे हम चौथे को नहीं ले जाएंगे, 

क्यूंकि वह पढ़ा लिखा भी नहीं है और क्या काम करेगा तीनों “मित्रों” ने एक योजना बनाई कि हमें क्यों ना इस शहर जाकर ही कुछ ऐसा व्यवसाय करना चाहिए जिससे 
हमारी किस्मत ही बदल जाए और लेकिन वह चौथे “मित्र” को अपने साथ नहीं ले जाना चाहते थे 
पर बहुत मना करने पर भी चौथे “मित्र” उनकी बात नहीं मान रहा था मुझे भी शहर जाना है 

मुझे भी कुछ करना है तो तीनों “मित्रों” ने आपस में योजना बनाई कि चलो इसे भी ले चलते हैं और जो कुछ कमाएंगे थोड़ा 
बहुत ही से भी दे दिया करेंगे तो इस प्रकार चारों में शहर की ओर चल दिए चारो “मित्र” शहर की ओर जा रहे थे

तो उनके बीच में एक जंगल का रास्ता पड़ता था उसी जंगल से होकर ही शहर का रास्ता जा रहा था और उस रास्ते में जहां पर जंगल पड़ता है 
वह लोग उस जंगल से गुजरने लगे तभी उन्हें एक वहां पर हड्डियों का ढांचा पड़ा हुआ मिला 
चारो “मित्र” डर गए कि कहीं यह ढांचा किसी जानवर का तो नहीं क्या यहां पर कोई ऐसी समस्या 

तो नहीं “मित्र” यही बातें आपस में करने लगे जो ढांचा सामने हड्डियों का पड़ा हुआ था उसे देखकर तीनों “मित्रों” ने सोचा कि 
हम में से सबसे होशियार कौन है आज हम यह जान जाएंगे उनमें से एक ने कहा कि मैं यह बता सकता हूं कि किसका है

दूसरे ने कहा कि अगर तुमने ढांचा बना दिया तो मैं उसने उसकी खाल डालूं सकता हूं और 
तीसरे व्यक्ति ने कहा उनमें से किया कर तुम यह दोनों कर सकते हो तो में जान डाल दूंगा इस प्रकार 
पहले व्यक्ति ने ढांचा बनाना शुरु कर दिया जब ढांचा पूरी तरह बन गया तो दूसरे ने कहा कि

मैं जान डाल सकता हूं तो दूसरे व्यक्ति ने इस में खाल डाल दीजिए डालने पर ऐसा लग रहा था कि 
वह ढांचा शेर का था जब उसने ढांचा तैयार हो गया तब तीसरे ठीक है ने कहा कि अब मेरी बारी है में जान डाल दूं तो भी चौथे ने कहा जो कि बिल्कुल भी पढ़ा हुआ नहीं था

जिसमें जान मत डाल देना अगर जान डाल दी तो यह में खा जाएगा और 
उसकी बात किसी ने भी नहीं माने और उसने कहा कि देखो जो तुम्हें करना है कर लो मैं तो पेड़ पर जाकर चढ़ जाता हूं तो 
अब तुम ही संभालना जो आगे होगा और इस प्रकार चौथा व्यक्ति हो पेड़ पर चढ़ गया और जब शेर में उन्होंने जान डाली तो शेर जिंदा हो गया और जैसे ही शेर जिंदा होगा उसने उन तीनों को खा लिया

इस कहानी से यही सीख मिलती है कि जब भी आपको कोई भी काम करना है उस पर आप सौ बार सोचे, 
अगर आप कोई भी काम बिना सोचे करते है तो उसका परिणाम हमेशा ही उल्टा होता है,
कभी कभी ऐसी समस्या भी आ जाती है जिसके बाद आपको सोचने का भी समस्य नहीं मिल पाता है तभी उस काम को करें अन्यथा उस काम को करना व्यर्थ हो जाएगा.
```

# कबूतर और शिकारी की कहानी (Hunter and pigeons)
```

एक वन में बहुत बड़ा बरगद का पेड़ था जिसमें बहुत सारे पक्षी प्रतिदिन आकर बैठते थे। इसी कारण इस बरगद के पेड़ पर एक शिकारी की दृष्टि पड़ी जो इन पक्षियों को पकड़ना चाहता था। 
उसने सोचा कि यदि वह इस बरगद के पेड़ के आसपास जाल बिछा दे तो एक ही बार में अनेक पक्षी फंस जाएंगे और उसे कुछ दिनों तक शिकार करने की आवश्यकता भी नहीं पड़ेगी।

उसने योजना के अनुसार ऐसा ही किया और बरगद के पेड़ के पास चावल के कुछ दाने गिरा दिए और उसके पश्चात वहां जाल भी बिछा दिया। 
चावल के दाने गिराने और जाल बिछाने के पश्चात वह थोड़ी दूरी पर छुप कर बैठ गया और पक्षियों के फंसने का इंतजार करने लगा।

कुछ देर प्रतीक्षा करने के पश्चात वहां कबूतरों का एक झुंड (जो खाने की तलाश कर रहा था) बरगद के पेड़ पर आकर बैठ गया। 
कबूतरों के झुंड ने देखा कि कुछ ही दूरी पर चावल के बहुत सारे दाने पड़े हुए हैं।

इतने सारे चावल के दाने एक जगह पर एक साथ पड़े देखकर कबूतरों के राजा को हैरानी हुई और उन्हें इसमें कुछ संदेह भी हुआ। 
परंतु कबूतर बहुत समय पहले से भोजन की तलाश में निकले थे और उन्हें दाने का एक अंश भी प्राप्त नहीं हुआ था। 

इसी कारण कबूतरों के राजा ने भी उन्हें चावल के दाने खाने की स्वीकृति दे दी और सभी एक साथ चावल के दानों की ओर चल पड़े। 
जैसे ही वे चावल के दाने खाने के लिए जमीन पर आए वैसे ही वे शिकारी द्वारा बिछाए गए जाल में फंस गए।

जाल में फंसने के पश्चात सभी कबूतर अलग-अलग दिशाओं में जोर लगाकर अपने अपने हिसाब से निकलने की कोशिश करने लगे 
परंतु उनमें से कोई भी जाल से ना निकल पाया और वे शिकारी द्वारा बिछाए गए जाल में और ज्यादा फंसते जा रहे थे।

कबूतरों का राजा अत्यंत ही बुद्धिमान था और वह जानता था कि यदि सभी कबूतर अलग-अलग दिशाओं में सिर्फ खुद को बचाने के लिए जोर लगाएंगे तो वह कभी भी इस जाल से नहीं निकल सकते।

उसने सबको रुकने के लिए कहा और सभी राजा की बात मानकर शांत हो गए। सभी 
कबूतरों के शांत होने के पश्चात उनके राजा ने उनसे कहा कि यदि तुम अलग-अलग दिशा में जोर लगाओगे तो कभी भी इस जाल से नहीं निकल सकते और इसके अलावा तुम इस जाल में उतना फंसते जाओगे।

यदि तुम्हें जोर लगाना है तो सभी कबूतर एक साथ एक दिशा में जोर लगाओ और जाल समेत उड़ चलो। 
राजा की बुद्धिमत्ता का पता सभी कबूतरों को पहले से था इसलिए वह अपनी राजा की बात मानकर एक ही दिशा में आसमान की ओर जोर लगाने लगे।

सभी कबूतरों के एक ही दिशा में जोर लगाने की वजह से वे सभी एक साथ जाल समेत ही उड़ गए। 
जैसे ही वे उड़ने लगे तो शिकारी देखता ही रह गया और उनका पीछा करने लगा। थोड़ी दूरी तक पीछा करने के पश्चात सभी कबूतर शिकारी की पहुंच से बहुत ज्यादा दूर चले गए।

शिकारी की पहुंच से दूर जाने के पश्चात वे सभी एक सुरक्षित स्थान पर पहुंचे जहां उनके राजा ने उन्हें अपने मित्र चूहे के घर की ओर चलने को कहा और सभी कबूतरों ने ऐसा ही किया।
चूहे के घर पहुंचने के पश्चात राजा ने अपने मित्र को सारी बताई। 
राजा की बात सुनने के बाद चूहे ने अपने अन्य साथियों को बुलाया जिसके बाद चूहा और उसके मित्र कबूतरों का जाल काटने में लग गए।

कुछ ही समय में चूहे और उसके अन्य साथियों ने मिलकर जाल को पूरी तरह काट दिया और अब सभी कबूतर पूर्ण रूप से आजाद थे। 
आजाद होने के पश्चात सभी कबूतरों ने चूहों का आभार व्यक्त किया और वे भोजन की तलाश में फिर से निकल पड़े।
```

# एक घमंडी हाथी और चींटी की कहानी (Ant & Arrogant elephant)
```

एक बार की बात है। किसी जंगल में एक हाथी रहता था। उसे अपने शरीर और अपनी ताकत का बहुत घमंड था। 
उसे रास्ते में जो भी जानवर मिलता, वो उसे परेशान करता और डरा कर भगा देता।

एक दिन वह कहीं जा रहा था। रास्ते में उसने एक पेड़ पर एक तोते को बैठा देखा और उससे अपने सामने झुकने के लिए बोला।
तोते ने झुकने से मना कर दिया, तो गुस्से में आकर हाथी ने वो पेड़ ही उखाड़ दिया, जिस पर तोता बैठा था। तोता उड़ गया और हाथी उसे देख कर हंसने लगा।

फिर एक दिन हाथी नदी के किनारे पानी पीने के लिए गया। वहीं पर चींटियों का छोटा-सा घर था।
एक चींटी बड़ी मेहनत से अपने लिए खाना इकट्ठा कर रही थी। यह देख हाथी ने पूछा कि तुम क्या कर रही हो, 

तो चींटी ने कहा कि बरसात का मौसम आने से पहले अपने लिए भोजन जमा कर रहीं हूं, ताकि बारिश का मौसम बिना किसी परेशानी से निकल जाए। 
यह सुन कर हाथी के मन में शरारत सूझी और उसने अपनी सूंड़ में पानी भर कर चींटी के ऊपर डाल दिया।

पानी से चींटी का भोजन खराब हो गया और वो पूरी भीग गई। यह देखकर चींटी को बहुत गुस्सा आया और उसने घमंडी हाथी को सबक सिखाने का सोचा। 
फिर एक दिन चींटी को मौका मिल ही गया कि वो हाथी को सबक सिखा सके। हाथी भोजन करके हरी घास पर सो रहा था।

चींटी सोते हुए हाथी की सूंड़ में घुस गई और अंदर से उसे काटने लगी। जैसे ही चींटी ने हाथी को काटा, 
हाथी दर्द के मारे जोर जोर से रोने लगा और मदद के लिए पुकारने लगा।

चींटी ने हाथी के रोने की आवाज सुनी और सूंड़ से बाहर निकल आई। हाथी उसे देख कर डर गया और अपने किए की माफी मांगी। 
जब चींटी को महसूस हुआ कि हाथी को अपनी गलती का अहसास हो गया है, तो उसने हाथी को माफ कर दिया। 
हाथी अब बिलकुल बदल गया और उसने वादा किया कि अब वो किसी को नहीं सताएगा और दूसरों की मदद करेगा।


कहानी से सीख

हमें अपनी ताकत पर कभी घमंड नहीं करना चाहिए। अपनी ताकत के जोर पर दूसरों को परेशान करने की जगह उनकी मदद करनी चाहिए।







