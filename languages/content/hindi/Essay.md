
# Hindi Essay (निबंध)

# Republic Day (गणतंत्र दिवस)
```
प्रत्येक वर्ष 26 जनवरी को देश भर में गणतंत्र दिवस के रूप में मनाया जाता है। 
इस दिन सन 1950 को देश भर में संविधान लागू किया गया था। 
गणतंत्र दिवस एक राष्ट्रीय पर्व है जिसे पूरा भारत वर्ष एक जुट हो कर मनाता है। 
इस दिन राजपथ (नई दिल्ली) पर एक विशेष परेड का आयोजन किया जाता है,
जो की राष्ट्रपति भवन, राजपथ से होते हुए इंडिया गेट को जाती है। 
गणतंत्र (गण+तंत्र ) का अर्थ है जनता का तंत्र। 
जो कि लोकतंत्र की सामान्य परिभाषा भी है। 
```

# India is great (मेरा भारत महान)
```
भारत एक महान देश है। भारत को हिन्दुस्तान भी पुकारा जाता है। यहां पर बड़े-बड़े महाज्ञानी ऋषियों, महापुरुषों, वीरो का जन्म हुआ है। 
यहां पर अलग-अलग संस्कृतियों और भाषाएं बोली जाती है फिर भी यहां के लोग खुशी खुशी एक दूसरे के साथ रहते है। भारत में ही सबसे पहली भाषा संस्कृत का 
उद्गम हुआ था इसी भाषा से मिलकर अन्य सभी भाषाएं बनी है। 

यहां पर अनेक प्रकार की विविधता पाई जाती है जैसे प्रत्येक राज्य में अलग भाषा का और संस्कृति का रंग देखने को मिलता है यहां पर हिंदू, सिख, इसाई, मुस्लिम, जैन 
और बौद्ध धर्मो के लोग रहते है। यहां पर प्रत्येक राज्य में लोग अलग-अलग प्रकार का भोजन करते है और उनकी वेशभूषा भी अलग-अलग होती है यहां तक कि प्रकृति भी
भारत में सभी रंग दिखलाती है। 

भारत देश पर 300 साल तक अंग्रेजों ने शासन किया लेकिन तब भी भारत देश ने अपनी संस्कृति को बरकरार रखा। हमारा देश सच में महान है क्योंकि कई सदियों तक विदेशी 
ताकतों के गुलाम रहने के बावजूद आज भी यहां पर कुछ अधिक बदलाव नहीं आया है आज भी मिट्टी से वही सौंधी खुशबू आती है, किसान खेतों में मेहनत करते है, मिलजुलकर 
त्यौहार मनाते है पूरा देश एकजुट होकर प्रेम भाव से रहता है।
```

# Importance of trees (पेड़ों का महत्व)
```

पेड़ प्रकृति की वो देन है जिसका कोई विकल्प उपलब्ध नहीं है। पेड़ हमारा सबसे घनिष्ठ मित्र है। 
हमारे द्वारा लगाया गया पेड़ सिर्फ हमें ही लाभ नहीं पहुँचाता बल्कि आने वाली कई पीढ़ियों को लाभ पहुँचाता है।
 
हवा, पानी, खाने-पीने की सामग्री, ईंधन, वस्त्र, जानवरों का चारा अन्य कार्यों में प्रयोग करने के लिए लकड़ी सब हमें पेड़ों से ही मिलता है। 
पेड़ पर्यावरण से कार्बन डाईऑक्साईड लेकर बदले में ऑक्सीजन देते हैं।

पेड़ों पर कई जीव-जन्तु अपना घर बनाते हैं। यदि पेड़ न हों तो हम इन सब चीजों की कल्पना तक नहीं कर सकते।
लेकिन क्या मनुष्य इस प्राकृतिक संसाधन से अपना लाभ लेना ही जानता है या वह इसके संरक्षण और संवर्द्धन की और भी जागरुक है? 

वर्तमान की स्थिति देखकर ऐसा लगता है कि हम पेड़ों को बचाना तो चाहते हैं पर शायद उतना प्रयास नहीं कर पा रहे हैं जितना आवश्यक है।
ऐसी परिस्थिति धीरे-धीरे प्रकृति का संतुलन बिगड़ता जायेगा और हम प्रकृति की इस अमूल्य सम्पदा को धीरे-धीरे अन्य प्रजातियों को लुप्त कर देंगे। 
इस प्रकार इस धरती पर न जीवन होगा न जीव।

अतः हमें चाहिये कि हमारे आसपास हमें जितनी भी खाली भूमि दिखाई दे 
हम वहाँ पौधारोपण करें और कुछ न अपने घर में गमलों में ही इस अमूल्य धरोहर को संरक्षित करें। 
यदि यह छोटा सा कदम हर व्यक्ति उठायेगा तो यह धरती और धरती पर जीवन सब खुशहाल रहेगा।
```

# Gandhi Jyanti (गाँधी जयंती)
```

हमारे राष्ट्रीय त्योहारों मे 2 अक्तूबर का प्रमुख स्थान है। यह राष्ट्रीय त्योहार राष्ट्रपिता महात्मा गाँधी के जन्म दिवस 2 अक्तूबर की शुभ स्मृति में मनाया जाता है।
2 अक्तूबर के दिन स्कूलों और कालेजों सहित विभिन्न शैक्षिक संस्थाओं में अनेक प्रकार की झांकियां और प्रदर्शनियां आयोजित की जाती हैं, 
जो महात्मा गाँधी के जीवन पर आधारित तथा सम्बन्धित होती हैं।

इसी संदर्भ में नाटक, गाने बजाने सहित नृत्य करने का भी आयोजन होता है। 
बापू के जीवनरूप रेखा को प्रदर्शित करने के लिए एक एक घटना से सम्बन्धित वस्तुओं को विभिन्न प्रकार से दिखाया जाता है।

न केवल शिक्षण संस्थाएं ही, अपितु सार्वजनिक संस्थान भी 2 अक्तूबर के शुभ अवसर पर अपना अवकाश मनाकर 
बापू के जीवन को याद करके उनके प्रति अपनी श्रद्धांजलि अर्पित किया करते हैं।

2 अक्तूबर के शुभ दिन को हमें महात्मा गाँधी के सत्संकल्पों और आदर्शों पर चलना चाहिए,
जिससे हम इस विशाल भारत को विकसित राष्ट्र बना सकें।
```

# Holi (होली)
```

होली का त्योहार फाल्गुन की पूर्णमासी को मनाया जाता है। इसी कारण इसे फाग भी कहते हैं। 
पूर्णमासी से एक दिन पहले रात को लोग होली जलाते हैं और उसमें गेहूं की बालें तथा चने के छोले भुनते हैं। 
वातावरण में मस्ती फैली रहती है। रंगों और संगीत का उन्माद लोगों को उत्साह और उमंग से भर देता है।

होली के साथ एक पौराणिक कथा भी जुड़ी हुई है। एक राजा हिरण्यकष्यप था। 
जो चाहता था- सभी उसे भगवान मानकर उसकी पूजा करें। उनका पुत्र प्रह्लाद उन्हें ईश्वर नहीं मानता था। 
बहुत समझाने पर भी वह नहीं समझा तो उन्होंने उसे मारने के कई उपाय किये, पर वह नहीं मरा। 

हिरण्यकष्यप की बहन होलिका को आग में न जलने का वर मिला हुआ था। होलिका प्रह्लाद को गोद में लेकर आग में बैठ गयी। 
ईश्वर की कृपा से होलिका जल गयी और प्रह्लाद सकुशल बच गया। इसी की याद में होली जलायी जाती है।

होली के अवसर पर किसानों की फसल पक जाती है अतः लहलहाती फसलें देखकर वे खुशी से झूम उठते हैं और आग में अनाज की बालों को भूनकर खाते एवं खिलाते हैं।

अगले दिन सुबह अर्थात दुलहंडी के दिन होली खेली जाती है। सब लोग वैर विरोध भूल कर एक दूसरे के गले मिलते हैं, 
मिठाइयां खाते और खिलाते हैं तथा प्यार के रंगों में रंग जाते हैं। सभी एक दूसरे पर रंग डालते और गुलाल मलते हैं। 
रंगों से सराबोर लोगों को हंसते गाते देखकर हर व्यक्ति होली के रंग में रंग जाता है। 
 
गुंजिया और तरह तरह की मिठाइयों से वातावरण में मिठास घुल जाती है।

अतः होली वह त्योहार है जो आपसी प्रेम और भाईचारे का प्रतीक है। 
और हम इस दिन की पवित्रता को प्रेम और भाईचारे से ही सुरक्षित रख सकते हैं।
```

# Diwali (दीपावली)
```

हिन्दुओं के मुख्य त्योहार होली, दशहरा और दीवाली ही हैं। 
दीपावली का त्योहार प्रति वर्ष कार्तिक मास की अमावस्या को देश के एक कोने से दूसरे कोने तक बड़ी धूम-धाम से मनाया जाता है। 
वैसे इस त्योहार की धूम-धाम कार्तिक कृष्ण त्रयोदशी से कार्तिक शुक्ल द्वितीय अर्थात् पाँच दिनों तक रहती है।

दीपवाली के दिन घरों में दिए, दुकानों तथा प्रतिष्ठानों पर सजावट तथा रोशनी की जाती है। 
बाजारों में खूब चहल पहल होती है। मिठाई तथा पटाखों की दुकानें खूब सजी होती हैं। 
इस दिन खील बताशों तथा मिठाइयों की खूब बिक्री होती है।

रात्रि के समय लक्ष्मी गणेश का पूजन होता है। ऐसी किवदन्ती है कि दीवाली की रात को लक्ष्मी का आगमन होता है। 
लोग अपने इष्ट-मित्रों के यहाँ मिठाई का आदान प्रदान करके दीपावली की शुभकामनाएँ लेते देते हैं।

दीपावली प्रकाश का त्योहार है। इस दिन हमें अपने दिलों से भी अन्धविश्वासों तथा संकीर्णताओं के अँधेरे को दूर करने का संकल्प लेना चाहिए।
```

# Teacher's day (शिक्षक दिवस)
```

भारत में गुरू शिष्य परम्परा प्राचीन काल से चली आ रही है। गुरूजनों एवं शिक्षकों को समाज में एक ऊँचा दर्जा प्राप्त है। 
भारत में गुरू को भगवान से भी बड़ा माना गया है।

ध्यापक दिवस गुरूजनों के सम्मान की इस परम्परा का ही प्रतीक है। 
पूर्व राष्ट्रपति डा. सर्वपल्ली राधाकृष्णन के जन्म दिवस को अध्यापक दिवस के रूप में मनाया जाता है।

डा. राधाकृष्णन एक महान शिक्षक और गुरू थे। उनका जन्मदिन 5 सितम्बर को है। 
भारतवर्ष में इस दिन को ‘शिक्षक दिवस’ के रूप में मनाया जाता है।

डा. राधाकृष्णन का जन्म एक सामान्य परिवार में हुआ। अपनी लगन व मेहनत से उन्होंने शिक्षा ग्रहण की। 
वह पुस्तकों को अपना मित्र और साथी समझते थे। उन्होंने भारत के सर्वोच्च ‘राष्ट्रपति पद’ को सुशोभित किया। 
अपने जीवन के चालीस वर्ष उन्होंने शिक्षा के क्षेत्र में बिताये।

डा. राधाकृष्णन एक आदर्श शिक्षक थे। उनका जन्म दिवस यही प्रेरणा देता है कि शिक्षकों और शिष्यों का संबंध बहुत महत्वपूर्ण होता है।
इसे सम्मान की दृष्टि से देखना चाहिये।
```

# Raksha Bandhan (रक्षा बंधन)
```

रक्षा बंधन का त्योहार हमारे देश में एक छोर से दूसरी छोर तक बड़ी धूम धाम से मनाया जाता है।
सम्बन्ध की दृष्टि से यह त्योहार भाई बहन के परस्पर सम्बन्धों की गहराई को प्रकट करने वाला एक दिव्य और श्रेष्ठ त्योहार है। 

अतएव रक्षा बंधन का त्योहार एक महान उच्च और श्रेष्ठ त्योहार ठहरता है।
रक्षा बंधन का त्योहार भारतीय त्योहारों में से एक प्राचीन त्योहार है। 

इस दिन बहन भाई के लिए मंगल कामना करती हुई उसे राखी बांधती है। 
भाई उसे हर स्थिति में रक्षा करने का वचन देता है। इस प्रकार रक्षा बंधन भाई बहन के पावन स्नेह का त्योहार है।

आज रक्षा बंधन का त्योहार समस्त भारत में बहुत खुशी और स्नेह भावना के साथ प्रतिवर्ष वर्षा ऋतु में श्रवण माह की पूर्णिमा को मनाया जाता है।
गुरू, आचार्य, पुरोहित आदि ब्राहमण प्रवृत्ति के व्यक्ति अपने शिष्य और यजमानों के हाथ में रक्षा सूत्र बांधकर उनसे दान प्राप्त करते हैं। 
हमें इस महान और पवित्र त्योहार के आदर्श की रक्षा करते हुए इसे नैतिक भावों के साथ खुशी खुशी मनाना चाहिए।
```

# National bird peacock (राष्ट्रीय पक्षी मोर)
```

मोर भारत का राष्ट्रीय पक्षी है। रूप और गुण दोनों में मोर अतुलनीय है। मोर बहुत सुन्दर होता है। 
इसके पंखों में इन्द्रधनुषी रंग बिखरे हुए हैं। बरसात के मौसम में बादलों को देखकर पक्षी राज मोर झूम उठता है। 
अपने पंखों को फैलाकर जब यह नाचता है तो मोरनी के साथ साथ सभी इसके नृत्य के दीवाने हो जाते हैं।

मोर की ऊंचाई लगभग डेढ़ दो फुट होती है मगर इसका शरीर कुछ बड़ा होता है। 
वास्तव में अपने लम्बे लम्बे पंखों के कारण यह काफी लम्बा लगता है।

नाचते वक्त यह अपने पंख गोल घेरे में ऊपर उठा कर फैला लेता है। 
मोर के सिर पर एक चमकीली रंग बिरंगी कलगी होती है। 

इसकी चोंच थोड़ी लम्बी और नुकीली होती है। मोर के पैर उसकी तरह सुन्दर नहीं होते।
हमारे देश में मोर को पवित्र माना जाता है। भगवान कृष्ण अपने मुकुट में मोरपंख लगाते थे। 
मोरपंख के पंखे भी बनाये जाते हैं जो सजावट के काम आते हैं। 

मंदिरों में भी मोरपंख रखे जाते हैं। मोर कार्तिकेय भगवान का वाहन है एवं मां सरस्वती का प्रिय पक्षी है।
```

# National Flag (ष्ट्रीय ध्वज)
```

भारत के राष्ट्रीय ध्वज को तिरंगा कहते हैं, राष्ट्रीय ध्वज देश की स्वतंत्रता का प्रतीक होता है। 
हमारे राष्ट्रीय ध्वज में, तीन रंग विद्यमान हैं, इसके वजह से इसका नाम तिरंगा रखा गया है। 

राष्ट्र ध्वज में तीन रंग सुशोभित हैं, इसकी अभिकल्पना स्वतंत्रता प्राप्ति के कुछ ही समय पूर्व पिंगली वैंकैया ने किया था। 
इसमें केसरिया, सफेद तथा हरे रंग का उपयोग किया गया है। इनके दार्शनिक तथा अध्यात्मिक दोनों ही मायने हैं।

केसरिया- भगवाँ मतलब वैराग्य, केसरिया रंग बलिदान तथा त्याग का प्रतीक है, साथ ही अध्यात्मिक दृष्टी से यह हिन्दु, बौद्ध तथा जैन जैसे अन्य धर्मों के लिए अस्था का प्रतीक है।
सफेद- शान्ति का प्रतीक है तथा दर्शन शास्त्र के अनुसार सफेद रंग स्वच्छता तथा ईमानदारी का प्रतीक है।
हरा- खुशहाली और प्रगति का प्रतीक है तथा हरा रंग बिमारीयों को दूर रखता है आखों को सुकून देता है व बेरेलियम तांबा और निकील जैसे कई तत्व इसमें पाए जाते हैं।

इसकी प्रत्येक पट्टियां क्षैतिज आकार की हैं। सफेद पट्टी पर गहरे नीले रंग का अशोक चक्र अपनी 24 आरों के साथ तिरंगा की शोभा बढ़ा रहा है।
भारत का राष्ट्रध्वज देश का शान, गौरव तथा अभिमान होता है। इसकी अभिकल्पना महान पुरूषों द्वारा बहुत सोच समझ कर की गई है। 
जिसमें प्रत्येक रंग तथा चक्र देश की एकता, अखण्डता, विकास तथा खुशहाली को दर्शाता हैं।
```
# पालतू जानवर
```
कई जानवर को हम अपने साथ रखते है।
अपने घर का सदस्य बनाते है। उन सभी जानवरों को हम पालतू जानवर कहते हैं।
जैसे गाय, बैल, भैंस, घोड़ा, गधा, बकरी, ऊँट, खरगोश, कुत्ता, बिल्ली, तोता, आदि को हम अपने घर में पालते है। इसीलिए हम उन्हें पालतू जानवर कहते हैं।
हाथी, बंदर जैसे जानवर को भी लोग पालते है।
अधिकतर पालतू जानवर लोगों को रोजगार देती है। जैसे गाय हमे दूध देती है जिसे लोगों का घर चलता है।
पालतू जानवर हमारे जीवन में बड़े उपयोगी होते हैं।
बैल खेत जोतने और गाड़ी खींचने के काम आते हैं।
घोड़ा सवारी के काम आता है। कुत्ता हमारे घर की रखवाली करता है।
गधा बोझा ढोने के काम आता है।
आदि कई जानवर लोगों के जीवन को एक रोजगार दे के उनका जीवन सरल बनता है।
पालतू जानवर इंसान के मित्र के बराबर होता है जो हर पल उनका साथ रहते है।
```
# कबूतर 
```
कबूतर एक परिचित और संदेश सेवा पक्षी है। कबूतर एक पालतू प्राणी भी हैं।

कबूतर का रंग स्लेटी, सफेद होता है। कबूतर की चोंच छोटी और आँखें लाल होती हैं।
वह गुटुर-गूं की आवाज कर गुन गुनाता है। कबूतर अधिकतर बस्ती में रहते है।

रात को वह किसी छत या छज्जे के नीचे सोते है। कबूतर अनाज के दाने चुगता है और अपना  पेट भरता है।
कई लोग कबूतरों को दाने चुगाकर धर्म करते है। पुराने जमाने में संदेश भेजने का कोई साधन नहीं हुआ करता था तो वे कबूतर के ज़रिए अपना संदेश भेजते थे।

कबूतर एक शांत स्वभाव का पक्षी है, इसलिए उसे शांतिदूत पक्षी भी कहते हैं।
```
# गिलहरी
```
गिलहरी एक छोटा और चूहे जैसा दिखने वाला प्राणी है।

गिलहरी का रंग काला होता है। गिलहरी की पूँछ लंबी होती है।
गिलहरी की आगे की दांते बड़ी होती है। गिलहरी की आँखें छोटी और गोल होती हैं।
गिलहरी की पीठ पर तीन धारियाँ होती हैं।

गिलहरी अधिकतर पेड़ पर रहती है। वह फलों को अपने दाँतों से कुतर-कुतर कर खाती है।
अमरुद गिलहरी का पसंदीदा फल है। यह बड़ी फुर्ती से पेड़ पर चढ़ती है।
गिलहरी एक डरपोक प्राणी है। किसी की आहट सुनते ही वह डर के भाग जाती है।
```
# शेर
```
शेर  जंगल के सबसे खतरनाक जानवर में से एक है।
शेर का शरीर विशाल और तगड़ा होता है।
शेर के दाँत और नाखून बहुत बड़े-बड़े होते हैं।
उसके पंजे बहुत भारी होते हैं जिससे लगते ही कोई भी घायल हो जाता है।
शेर के गरदन पर बहुत घने बाल होते हैं। उन्हें अयाल कहते हैं। शेर का चेहरा डरावना होता है।
शेर के दहाड़ से जंगल के अधिक्तर प्राणी डर जाते है और भाग खड़े होते हैं।
शेर सभी जानवरों में सबसे अधिक बलवान और रुआबदार जानवर होते हैं।
शेर को जंगल का राजा भी कहते हैं।
```
# गाय
```
गाय एक दुधारु पशु है। गाय एक घरेलू जानवर है। यह सफेद, गेरुए, काले रंग की होती है। गाय एक चार पैरों वाला जानवर है। दुनिया में गाय हर जगह पाई जाती हैं।
गाय घास, भूसा, दाना और खली खाती है। गाय हमें दूध देती है। उसका दूध मीठा, पचने में हल्का और पौष्टिक होता है। उसके दूध से हमें बहुत से दुग्ध उत्पाद जैसे मक्खन, घी, चीज़, दही आदि मिलते हैं। बहुत से लोग सोचते हैं कि यदि हम शुद्ध और ताज़ा दूध पाना चाहते हैं, तो गाय रखना बेहतर है। गोबर कृषि के लिए सर्वोत्तम है। इसका उपयोग गांवों में ईंधन के रूप में भी किया जाता है।
```

# तोता
```
तोता एक प्रिय और पालतू पक्षी है।
तोते का रंग हरा होता है। उसकी चोंच लाल होती है।
उसकी चोंच निचे से टेढ़ी होती है।
उसके गले में काले रंग की धारी होती है। तोते की पूँछ लंबी होती है।
तोते की आवाज बहुत मीठी होती है।
पालतू तोते को राम-राम, नमस्ते, स्वागतम् आदि जैसे शब्द सीखाकर उसे बोलने कहते है जो की वह बोल लेता है।
तोते को मिर्ची और अमरूद बहुत पसंद होते है।
तोते को घर में पिंजरे में रखते हैं। तोते कम जगह देखे जाता है।
```
# ग्रीष्म ऋतु
```
साल में चार मौसम होते हैं और इन चारों मौसम में सबसे गर्म गर्मी का मौसम होता है। भारत में छ: ऋतुएँ होती हैं जो एक के बाद एक आती रहती हैं। उन छ: ऋतुओं में से एक ग्रीष्म ऋतु होती है। जब बसंत ऋतु समाप्त होती है तब ग्रीष्म ऋतु आती है। ग्रीष्म ऋतु ग्रीष्मकालीन संक्रान्ति के दौरान शुरू होती है।
ग्रीष्म ऋतु शीत ऋतु के आरंभ होने पर समाप्त हो जाती है। दक्षिणी और उत्तरी गोलार्ध एक दूसरे की विपरीत दिशा में होते हैं जिसकी वजह से अगर एक गोलार्ध में गर्मी होती है तो दूसरे गोलार्ध में सर्दी होती है। जीवन में एक तरह की वस्तु की वजह से नीरसता आ जाती है।
एक तरह के अच्छे से अच्छे भोजन को खाते रहने से भी कुछ दिन बाद नीरसता आने लगती है। भोजन में अलग-अलग तरह के रसों और स्वादों का होना जरूरी होता है। इसी तरह जीवन को स्वस्थ और आनंदित बनाने के लिए विभिन्न प्रकार की ऋतुओं का होना जरूरी होता है।
```
# शीत ऋतु
```
भारत एक ऋतुओं का देश है। भारत में छ: ऋतू हैं जो निरंतर चलती रहती हैं। भारत की छ: ऋतू बसंत ऋतू, वर्षा ऋतू, शरद ऋतू, ग्रीष्म ऋतू, हेमंत ऋतू और शीत ऋतू हैं। शीत ऋतू का आगमन शरद ऋतू के बाद और बसंत ऋतू के आगमन पर समाप्त होती है। भारत में शीत ऋतू बहुत अधिक ठंडी ऋतू होती है।
शीत ऋतू का समय नवम्बर मास से लेकर फरवरी मास तक होता है। भारत देश में नवम्बर में शुरू होने वाली ठंड दिसम्बर आते-आते भीषण ठंड में बदल जाती हैं। शीत ऋतू में दिन प्राय: छोटे और रातें लंबी होती हैं। सूर्य की गर्मी जो लोगों को ग्रीष्म ऋतू में अच्छी नहीं लगती वह गर्मी सभी लोगों को शीत ऋतू में अत्यंत प्रिय लगने लगती है।
सर्दी से बचने के लिए बहुत से लोग आग का भी आनंद लेते हैं। शीत ऋतू में अन्य ऋतुओं की तुलना में वातावरण में बड़े स्तर पर परिवर्तन देखा जा सकता है। वातावरण का तापमान बहुत कम हो जाता है, तेज गति से हवाएं चलने लगती हैं, दिन छोटे हो जाते हैं और रातें लंबी हो जाती हैं।
```
# समय के महत्व
```
मानव जीवन नदी की धारा के समान होता है। जिस तरह से नदी की धारा ऊँची नीची भूमि को पार करती हुई लगातार आगे बढती है उसी प्रकार जीवन की धारा सुख-दुःख रूपी जीवन के अनेक संघर्षों को सहते-भोगते आगे बढती रहती है। जीवन का उद्देश्य लगातार आगे बढना होता है इसी में सुख है, आनंद है।
आगे बढने में जो मदद करता है वह समय कहलाता है। जो भागते हुए समय को पकडकर इसके साथ-साथ चल सकते हैं, जिस किसी ने भी समय के महत्व को पहचाना है और उसका सदुपयोग किया है, वह उन्नति की सीढियों पर चढ़ता चला गया है। लेकिन जिसने इसका तिरस्कार किया है समय ने उसे बर्बाद कर दिया है। समय का सदुपयोग ही विकास और सफलता की कुंजी है।
मानव जीवन में समय का बहुत महत्व होता है। जब समय के मूल्य को पहचान लिया जाता है तो वही समय का सदुपयोग होता है। बीता हुआ समय कभी भी वापस लौट कर नहीं आता है। समय किसी का भी दास नहीं होता है। समय किसी पर भी निर्भर नहीं होता है वह अपनी गति से चलता है। जो व्यक्ति समय के महत्व को नहीं समझ पाता है वह कभी भी अपने जीवन को सफल नहीं बना सकता है।
```
# ताजमहल
```
ताजमहल के बारे में सभी ने थोडा बहुत सुना होता है। जो लोग ताजमहल को एक बार देख लेते हैं उन्हें एक बार फिर ताजमहल को देखने की इच्छा होती है। इस पूरी दुनिया में सात अजूबे हैं जिनमें से एक ताजमहल भी है। आगरा का ताजमहल भारत की शान और प्रेम का प्रतीक चिन्ह माना जाता है। उत्तर प्रदेश का तीसरा बड़ा जिला आगरा ऐतिहासिक दृष्टि से बहुत महत्वपूर्ण है।
आगरा मुगलों का सबसे पसंदीदा शहर था इसी वजह से उन्होंने दिल्ली से पहले आगरा को अपनी राजधानी बनाया था। इतिहास के अनुसार आगरा शहर को सन् 1504 में इब्राहीम लोदी ने बसाया था। जिस समय इस शहर की स्थापना की गई थी उस समय किसी ने भी यह कल्पना नहीं की थी कि यह शहर पूरे संसार में अपनी खूबसूरती के लिए परचम लहराएगा।
```
# क्रिकेट
```
खेलों का जीवन में एक विशिष्ट स्थान होता है। जिस तरह से खाना-पीना और पहनना जीवन के लिए अनिवार्य होता है उसी तरह से जीवन को सुखमय बनाने के लिए खेलना जरूरी होता है। खेल अनेक प्रकार के खेले जाते हैं। आज खुले मैदान के बहुत से खेल खेले जाते हैं जैसे- हॉकी, फुटबॉल, घुड़दौड़, दौड़, पोलो, कबड्डी आदि बहुत से खेल पूरी दुनिया के लोकप्रिय खेल हैं।
इस समय संसार में कई खेल हैं जो अपनी-अपनी रूचि के अनुकूल खेले जाते हैं। लेकिन कुछ खेल ऐसे भी होते हैं जो सबकी रूचि के अनुकूल बन जाते हैं। जिन खेलों को देखने और खेलने में सबकी रूचि होती है वे संसार के लोकप्रिय खेल बन जाते हैं। ऐसे खेलों में से क्रिकेट का एक महत्वपूर्ण स्थान है।
आज के समय में क्रिकेट एक विश्व प्रिय खेल बन चुका है। क्रिकेट की लोकप्रियता इतनी अधिक है कि इस खेल को देखने के लिए दर्शकों की जितनी भीड़ को स्टेडियम में देखा जाता है अन्य खेलों में इतनी भीड़ नहीं होती है। गली-मोहल्लों में भी छोटे बच्चों को क्रिकेट खेलते हुए देखा जा सकता है।
```














